Forside › Boneloc-loven Boneloc-lovenLov om erstatning til patienter opereret med Boneloc-cement før 1. juli 1992 § 1 Patienter, som før 1. juli 1992 er blevet opereret med Boneloc-cement, har ret til erstatning og godtgørelse efter reglerne i lov om patientforsikring, jf. dog §§ 5 og 6. Det samme gælder for efterladte til sådanne patienter. § 2 Patientforsikringsforeningen modtager, oplyser og afgør sager efter denne lov. § 3 Har den driftsansvarlige sygehusmyndighed anerkendt erstatningspligt i anledning af en operation som nævnt i § 1, kan krav efter denne lov først rejses, når sygehusmyndigheden har tilkendegivet, hvilken erstatning m.v. der kan ydes. § 4 Loven træder i kraft dagen efter bekendtgørelsen i Lovtidende. § 5 Bestemmelsen i § 19 i lov om patientforsikring om forældelse af erstatningskrav gælder ikke for patienter, der anmelder deres krav til Patientforsikringsforeningen efter denne lov. § 6 Loven omfatter alene krav anmeldt til Patientforsikringsforeningen inden den 1. januar 2003.