

Normeringslov for finansåret 1950-51 


     615. Finansministeriet bemyndiges til at tilstå 6  

 måneders efterindtægt til enker eller uforsørgede børn under 18 år, jfr,  

 tjenestemandslovens § 75, stk. 1, efter sådanne i statstjenesten beskæftigede  

 personer, som ikke er tjenestemænd, og som er omkommet ved udførelsen af  

 deres tjeneste eller afgået ved døden som følge af tilskadekomst i tjeneste,  

 og dødsfaldet er indtruffet som umiddelbar følge af tilskadekomsten. 
Såfremt enken dør inden udløbet af efterindtægtsperioden, indtræder  

 efterladte, uforsørgede børn under 18 år i retten til efterindtægt, jfr.  

 tjenestemandslovens § 76, stk. 1. 
Foranstående regler finder også anvendelse med hensyn til enker eller børn  

 efter personer, som har adgang til efterindtægt efter reglerne i  

 tjenestemandslovens § 83. 
