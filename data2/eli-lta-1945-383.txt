
Lov om visse Hædersgaver til danske  

 søfarende og Fiskere og deres efterladte.1) 

 
Vi Christian den Tiende, af Guds Naade Konge til Danmark og  

 Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre Vitterligt: Rigsdagen har  

 vedtaget og Vi ved Vort Samtykke stadfæstet følgende  

 Lov:


§ 1. Til de efterladte efter saadanne danske  

 Statsborgere, der i Tidsrummet efter den 9. April 1940 og indtil  

 Verdenskrigens Ophør er omkommet som Følge af Krigsbegivenheder  

 under Tjenesteforhold til dansk eller fremmed Handelsskib eller  

 Fiskerfartøj, der sejlede i aktiv Indsats for den allierede  

 Krigsførelse, yder den danske Stat fra Tidspunktet for  

 Dødsfaldet at regne Hædersgaver efter følgende  

 Regler:
Til Enken: 800 Kr. aarlig livsvarigt under  

 Forudsætning af, at det ægteskabelige Samliv bestod den 9. April  

 1940 og der ikke i Tiden derefter, og indtil den fraværende  

 Ægtefælles Død kom til hendes Kundskab, fra den  

 hjemmeværende Ægtefælles Side enten er taget endeligt  

 Skridt til Ægteskabets Ophævelse eller er udvist et saadant  

 Forhold, der i Henhold til §§ 58, 59 og 62 i Lov Nr. 276 af 30. Juni 1922 om  

 Ægteskabs Indgaaelse og Opløsning berettiger den anden  

 Ægtefælle til at opnaa Dom til Skilsmisse.
Til Børn: 200 Kr. aarlig til hvert Barn  

 indtil dets fyldte 18de Aar. Ved Børn forstaas   foruden  

 Ægtebørn   Adoptivbørn og saadanne Stifbørn,  

 overfor hvilke der paahvilede afdøde Forsørgelsespligt, samt  

 saadanne udenfor Ægteskab fødte Børn, hvor Faderskabet er  

 anerkendt eller retsligt fastslaaet.


§ 2. Kan Tidspunktet for Dødsfaldet, jfr. §  

 1, ikke oplyses, regnes der ved Anvendelsen af nærværende Lov med  

 det i Henhold til Bestemmelserne i midlertidig Lov Nr. 264 af 21. Maj 1940 om  

 borteblevne Personer fra krigsforliste Skibe fastsatte Tidspunkt.


§ 3. Forsaavidt en til Hædersgave efter § 1,  

 jfr. § 5, berettiget Person maatte være afgaaet ved Døden  

 på det Tidspunkt, hvor Gaven første Gang kan  komme til  

 Udbetaling, vil Beløbet være at anvise en i  

 Sømandsstandens almene Interesse virkende velgørende  

 Institution efter Kongens nærmere Bestemmelse.


§ 4. Til Personer, hvis Erhvervsevne som  

 Følge af Krigsbegivenheder af den i § 1 omhandlede Art er blevet  

 forringet med Halvdelen eller mere, ydes der fra Tidspunktet for den  

 invaliderede Beskadigelse at regne en livsvarig Hædersgave på 800  

 Kr. aarlig. Retten til at oppebære de her omhandlede Hædersgaver  

 paavirkes ikke af, at Invaliditetens Indvirkning på den  

 paagældendes Erhvervsevne senere saaledes formindskes, at Erhvervsevnen  

 ikke længere er forringet med mindst Halvdelen.  Efter den berettigedes  

 død overgaar Hædersgaven til hans Enke, forsaavidt han var gift  

 med den paagældende før Krigsulykkens Indtræden.
Til hvert saadant Barn, jfr. herved § 1, sidste Stykke,  

 som en til Hædersgave efter nærværende Paragrafs 1ste Stk.  

 berettiget Person har ved Krigsulykkens Indtræden, ydes der derhos et  

 Beløb af 200 Kr. aarlig indtil Barnets fyldte 18de Aar.


§ 5. Uanset Bestemmelserne i §§ 1 og 4 vil  

 Hædersgave ikke kunne opnaas af den, der ved sin Optræden har  

 lagt et med den allierede Sag og Danmarks Frihedskamp uforeneligt Sindelag  

 for Dagen.
Retten til at oppebære en een Gang tillagt  

 Hædersgave forbrydes, saafremt den paagældende foretager  

 Handlinger, som efter Folkeforsikringslovens § 38, 2det Stk., Nr. 2 og 3,  

 jfr. samme Lovs § 55, vilde udelukke den paagældende fra at  

 oppebære Invalide- eller Aldersrente.


§ 6.  Ministeren for Handel, Industri og  

 Søfart, der iøvrigt træffer de til nærværende  

 Lovs Gennemførelse fornødne Foranstaltninger, kan med  

 Folketingets Finansudvalgs Samtykke bestemme, at ogsaa andre under eller i  

 Tilslutning til Krigen indtrufne Krigsbegivenheder end de i § 1 omhandlede  

 vil kunne danne Grundlag for Tildeling af Hædersgaver efter denne  

 Lov.


§ 7. De i §§ 1 og 4 omhandlede Hædersgaver  

 medregnes ikke ved Fastsættelse af Renter i Henhold til  

 Folkeforsikringsloven eller ved Fastsættelse af Bidrag i Henhold til  

 Forsorgslovens Kap. XV og XVI.


§ 8. Ministeren for Handel, Industri og  

 Søfart afgør endeligt, om Betingelserne for at oppebære  

 Hædersgave efter denne Lov er til Stede.


§ 9. De i §§ 1 og 4 omhandlede Hædersgaver  

 kan ikke overdrages, pantsættes eller gøres til Genstand for  

 Retsforfølgning.


§ 10. Ingen kan oppebære mere end een  

 Hædersgave i Henhold til denne Lov, ligesom ingen samtidig kan  

 oppebære Hædersgave i Henhold til denne Lov og Lov Nr. 93 af 20.  

 Marts 1940 om Udbetaling af Hædersgaver til danske Sømænd  

 og Fiskere og deres efterladte.


§ 11. Denne Lov træder i Kraft straks. 
Hvorefter alle vedkommende sig have at rette.



Givet paa Sorgenfri Slot, den 9. august  

 1945
Under Vor Kongelige Hånd og Segl
Christian R.(L. S.)
/V. Fibiger.


Officielle noter
1)   Udfærdiget gennem Ministeriet  

 for Handel, Industri og Søfart, Se Rigsdagstidenden for 1945: Folket.  

 Tid. 862, 962, 972, 994; Landst. Tid. Sp. 628, 640, 641; Till. A. Sp. 933;  

 Till. C. Sp. 899, 909. 
