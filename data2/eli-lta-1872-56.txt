
Lov angaaende Anlæg og Drift af en  

 lollandsk-falstersk Jernbane(* 1) 

VI CHRISTIAN DEN NIENDE, af Guds Nåde Konge til Danmark,de  

 Venders og Gothers, Hertug til Slesvig, Holsten, Stormarn, Ditmarsken  

 Lauenborg og Oldenborg, Gjøre vitterligt: Rigsdagen har vedtaget og Vi ved  

 Vort Samtykke stadfæstet følgende Lov: 



 § 1  
Regjeringen skal være bemyndiget til for et Tidsrum af 80 Aar at meddele  

 Eneret til Anlæg og Drift af en lollandst-falstersk Jernbane, der gaar ud fra  

 Nykøbing og føres i vestlig eller sydlig Retning, saaledes at den forbinder  

 Maribo, Nakskov og Rødby og udmunder enten paa Syd- eller Vestkysten af  

 Lolland ved dybt Vand, hvor da de eventuelt fornødne Havneanlæg kunne  

 iværksættes. Forbindelsen imellem Lolland og Falster tilveiebringes enten ved  

 Anlæget af en Bro over Guldborgsund eller ved Afbenyttelsen af den sammesteds  

 allerede tilstedeværende Bro efter fornøden Overenskomst med Amtsraadet. 
Den, der erholder Koncession, maa forinden den i § 5 tilsagte Garanti  

 træder i Kraft , godtgjøre, at han er Eier af Falsterbanen. Eiendomsretten  

 over den lollandsk-falsterske Bane kan derefter ikke deles. 



 § 2  
Den, der erholder Koncession paa ovennævnte Anlæg, skal være forpligtet  

 til at forelægge Indenrigsministeriet fuldstændige Planer til Anlæget og  

 underkaste sig dets Bestemmelser saavel om Havneanlægene som om Banens  

 Retningslinie og Bygningsmaade samt om dens Forsyning med Materiel og  

 Inventar. Den Sikkerhed, som af Ministeriet maatte forlanges, bliver at  

 stille ved Depositum. Der forbeholdes Staten Ret til efter 25 Aar fra Banens  

 Aabning at overtage Banen med de paa den hvilende Forpligtelser mod kontant  

 Indløsning af de udstedte, med Regjeringens Samtykke (jfr. § 6) garanterede  

 og ugaranterede Aktier til Pris, lig Gjennemsnittet af disse Aktiers  

 Markedspris paa Kjøbenhavns Børs i de sidste 3 Aar, som ere gaaede forud for  

 den Dag, da Overtagelsen fordres. 



 § 3  
Samtlige Omskostninger ved Expropriationen til fornævnte Anlæg saavelsom  

 ved Statstilsynet under sammes Udførelse og Drift udredes af Koncessionens  

 Indehaver. 



 § 4  
Med Hensyn til det her omhandlede Anlæg skal Koncessionens Indehaver have  

 de samme almindelige Rettigheder, Begunstigelser og Forpligtelser, som ved  

 Lovene af 27de Februar 1852 § 8, 19de Februar og 9de December 1861 og 13de  

 Marts 1863 ere fastsatte med Hensyn til Jernbaneanlæg i Sjælland. For de  

 Staten tilhørende Grundstykker, som indtages til Anlæget, erlægges fuldt  

 Vederlag. 



 § 5  
Regjeringen bemyndiges til at give 4 pCt. Rentegaranti for indtil tre  

 Fjerdedele af den Kapital, der bevislig anvendes til Anlæget af Banen og de i  

 Forbindelse med samme staaende Broer (herunder ikke indbefattet Kurstab),  

 forsavidt Banen anlægges saaledes, at den erkjendes tjenlig for en  

 gjennemgaaende Trafik, og dens Drift kommer til at omfatte en  

 Dampfærgeforbindelse mellem Lolland og Fehmern saavelsom imellem Sjælland og  

 Falster. Opfyldes derimod ikke disse Betingelser, kan Rentegarantien kun  

 gives for Halvdelen af den paa Anlæget af selve Banen med tilhørende Broer  

 bevislig anvendte Kapital, medmindre der stilles en Forstærkningsfond af 20  

 pCt. af Anlægskapitalen, i hvilket Fald der kan gives Rentegaranti for hele  

 denne. Den Anlægskapital, for hvilken der saaledes helt eller delvis gives  

 Rentegaranti, maa dog ikke overstige 250,00 Rd. for hver anlagt Mil og i  

 intet Tilfælde, selv om Banen bliver mere end 9 Mile lang, overstige et Beløb  

 af 2,000,000 Rd. 
Den her omhandlede Garanti kan paa samme Vilkaar udvides til ligeledes at  

 gjælde den anlagte Falsterbane, dog at Anlægskapitalen for denne Bane ikke  

 anslaas til en større Sum end 600,000 Rd. 



 § 6  
Regnskabet over Anlæget approberes af Indenrigsministeren, som derefter  

 bestemmer saavel Garantisummens Størrelse som det Aktiebeløb, der ved  

 Banernes Erhvervelse for Staten vil være Gjenstand for Indløsning. 



 § 7  
Forsaavidt Rentegaranti gives i Henhold til § 5, træder denne i Kraft fra  

 den Dag af, da Jernbanen i sin hele Længde er aabnet for Person- og  

 Godsbefordring, og Tilskud til Dækning af de garanterede 4 pCt. Rente finder  

 Sted, naar Nettoudbyttet af Driften - efter Fradrag af det Beløb, der  

 henlægges til Reservefond, - i noget Aar ikke kan dække 4 pCt. af garanterede  

 Anlægssum. Dersom Nettoudbyttet af Driften i eet eller flere Aar overstiger 4  

 pCt. aarlig af hin Kapital, anvendes det Overskydende forlods til at dække  

 Statskassen for mulige tidligere Tilskud i Anledning af Rentegarantien. 



 § 8  
Koncession paa det her omhandlede Anlæg kan kun meddeles paa Betingelse  

 af, af Banen i den hele Udstrækning aabens før Færdslen senest inden de 1ste  

 Juli 1874. 



 § 9  
Alle Medlemmer af Bestyrelsen for den lollandsk-falsterske Bane saavelsom  

 alle Embeds- og Bestillingsmænd ved Banen og Havnene skulle have dansk  

 Indfødsret og være danske Undersaatter. 
Hvorefter alle Vedkommende sig have at rette. 


 Givet paa Amalienborg, den 25, Marts  

 1872.  
Under Vor Kongelige Haand og Segl. 
I Kongens Navn 
 Frederik, 
Kronprins 
(L.S.) 
 C.A. Fonnesbech. 

Officielle noter
(* 1) 
Se Rigsdagstidende for 1871-72: 
Folketh. Tid. Sp. 5803-4, 5976-6015, 6133-42,6358-74, 6423-24, 6909-43;  


Landsth. Tid. Sp. 3152, 3229-30, 3259, 3365-66; 
Tillæg A Sp. 2411-16; Tillæg B SP. 1031-38; Tillæg C Sp. 815-18, 917-18.  


