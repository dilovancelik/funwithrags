
  

 Lov  

 om indgåelse af protokol om ændring af  

  

 dobbeltbeskatningsoverenskomsten mellem Danmark og  

  

 Amerikas Forenede Stater  


  

    


  

 VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:  



  § 1.  

  

 Protokol af 2. maj 2006 til ændring af overenskomsten af 19. august 1999  

 mellem  

 regeringen i Kongeriget Danmark og regeringen i Amerikas Forenede Stater til  

 undgåelse af dobbeltbeskatning og forhindring af skatteunddragelse, for så  

 vidt  

 angår indkomstskatter, kan tiltrædes på Danmarks vegne. Protokollen er  

 optaget  

 som bilag til denne lov.  



  

 Stk. 2.  

  

 Protokollen  

 træder i kraft og finder anvendelse i Danmark efter bestemmelserne i  

 protokollens  

 artikel V.  




  § 2.  

  

 Loven træder i kraft dagen efter bekendtgørelsen i Lovtidende.  




  § 3.  

  

 Loven gælder ikke for Færøerne og Grønland.  



  

 (Oversættelse)  


  

 PROTOKOL  

  

 TIL ÆNDRING AF OVERENSKOMSTEN MELLEM  

  

 REGERINGEN I KONGERIGET DANMARK OG  

  

 REGERINGEN I AMERIKAS FORENEDE STATER  

  

 TIL UNDGÅELSE AF DOBBELTBESKATNING OG  

  

 FORHINDRING AF SKATTEUNDDRAGELSE  

  

 FOR SÅ VIDT ANGÅR INDKOMSTSKATTER  


  

 Regeringen i Kongeriget Danmark og regeringen i  

 Amerikas Forenede Stater, der ønsker at ændre overenskomsten mellem  

 regeringen  

 i Kongeriget Danmark og regeringen i Amerikas Forenede Stater til undgåelse  

 af  

 dobbeltbeskatning og forhindring af skatteunddragelse for så vidt angår  

 indkomstskatter,  

 undertegnet i Washington den 19. august 1999 (herefter omtalt som  

 ”overenskomsten”)  


  

 Er blevet enige om følgende:  





 ARTIKEL I 
  

 Overenskomstens artikel 1, stykke 4, (Overenskomstens  

 anvendelsesområde) ophæves og erstattes af følgende:  


  

 ”4. I det omfang andet ikke fremgår af stykke 5, skal  

 denne overenskomst ikke berøre en kontraherende stats beskatning af personer,  

 der er hjemmehørende i denne stat (som fastsat i artikel 4 (Skattemæssigt  

 hjemsted)) og dens statsborgere. Uanset de andre bestemmelser i denne  

 overenskomst kan en tidligere statsborger eller person, der har været  

 hjemmehørende i en kontraherende stat i en længere periode (long-term  

 resident), blive beskattet i overensstemmelse med lovgivningen i denne  

 kontraherende stat i perioden på ti år efter opgivelsen af sådan  

 status.”  





 ARTIKEL II 
  

 Overenskomstens artikel 10 (Udbytte) ophæves og  

 erstattes af følgende:  





 ”Artikel 10 
  

 Udbytte  


  

 1. Udbytte, som udbetales af en person, der er  

 hjemmehørende i en kontraherende stat, til en person, der er hjemmehørende i  

 den anden kontraherende stat, kan beskattes i denne anden stat.  


  

 2. Sådant udbytte kan dog også beskattes i den  

 kontraherende stat, hvor det selskab, der udbetaler udbyttet, er  

 hjemmehørende,  

 og efter lovgivningen i denne stat, men hvis den retmæssige ejer af udbyttet  

 er  

 hjemmehørende i den anden kontraherende stat, må den skat, der pålignes, ikke  

 overstige:  


  

 a)  

 	  

 5 pct. af  

 bruttobeløbet af udbyttet, såfremt den retmæssige ejer er et selskab, der  

 direkte ejer mindst 10 pct. af aktiekapitalen i det selskab, der udbetaler  

 udbyttet;  


  

 b)  

 	  

 15 pct. af  

 bruttobeløbet af udbyttet i alle andre tilfælde.  


  

 Dette stykke berører ikke adgangen til at beskatte selskabet af  

 den fortjeneste, hvoraf udbyttet udbetales.  


  

 3. Uanset bestemmelserne i stykke 2 kan sådant udbytte  

 ikke beskattes i den kontraherende stat, hvori det selskab, der udbetaler  

 udbyttet, er hjemmehørende, såfremt den retmæssige ejer er:  


  

 a)  

 	  

 et selskab, som er  

 hjemmehørende i den anden kontraherende stat, og som har ejet, direkte eller  

 indirekte gennem en eller flere personer, der er hjemmehørende i en af de  

 kontraherende stater, aktier, der repræsenterer 80 pct. eller mere af  

 stemmerettighederne i det selskab, som udbetaler udbyttet, i en 12 måneders  

 periode, der udløber den dag, hvor retten til udbyttet er besluttet, og  


  

 i)  

 	  

 opfylder  

 betingelserne i artikel 22, stykke 2, litra c, punkt i), ii) eller iii)  

 (Begrænsning af overenskomstfordele);  


  

 ii)  

 	  

 opfylder  

 betingelserne i artikel 22, stykke 2, litra f, punkt i) og ii), forudsat at  

 selskabet opfylder betingelserne i den nævnte artikels stykke 4 med hensyn  

 til  

 udbyttet;  


  

 iii)  

 	  

 er berettiget til  

 fordele med hensyn til udbyttet efter artikel 22, stykke 3; eller  


  

 iv)  

 	  

 har modtaget en afgørelse efter artikel 22, stykke 7,  

 med hensyn til dette stykke; eller  


  

 b)  

 	  

 en kvalificeret  

 offentlig enhed, som er hjemmehørende i den anden kontraherende stat, og som  

 ikke kontrollerer den, der udbetaler udbyttet; eller  


  

 c)  

 	  

 en pensionskasse,  

 som omtalt i artikel 22, stykke 2, litra e (Begrænsning af  

 overenskomstfordele),  

 der er hjemmehørende i den anden kontraherende stat, forudsat at sådant  

 udbytte  

 ikke hidrører fra udøvelse af virksomhed af pensionskassen eller gennem et  

 forbundet foretagende.  


  

 4.  

 	  

 a)  

 	  

 Stykke 2, litra a, og stykke 3, litra a, skal  

 ikke finde anvendelse på udbytte, der udbetales af et amerikansk  

 ”Regulated Investment  

 Company” (RIC) eller en amerikansk ”Real Estate Investment  

 Trust” (REIT). I  

 tilfælde, hvor udbytte udbetales af et ”Regulated Investment  

 Company”, skal  

 stykke 2, litra b, og stykke 3, litra b og c, finde anvendelse. I tilfælde,  

 hvor udbytte udbetales af en ”Real Estate Investment Trust”, skal  

 stykke 2,  

 litra b, og stykke 3, litra b og c, dog kun finde anvendelse, såfremt:  


  

 i)  

 	  

 den retmæssige ejer  

 af udbyttet er en fysisk person eller en pensionskasse, som i hvert tilfælde  

 ejer en andel på ikke over 10 pct. i den pågældende ”Real Estate  

 Investment  

 Trust”;  


  

 ii)  

 	  

 udbyttet udbetales  

 vedrørende en klasse af andele, der handles offentligt, og den retmæssige  

 ejer  

 af udbyttet er en person, der ejer en andel på ikke over 5 pct. af nogen  

 klasse  

 af andelene i den pågældende ”Real Estate Investment Trust”; eller  


  

 iii)  

 	  

 den retmæssige ejer  

 af udbyttet er en person, der ejer en andel på ikke over 10 pct. i den  

 pågældende  

 ”Real Estate Investment Trust”, og der er tale om en ”Real  

 Estate Investment  

 Trust” med bredt sammensatte investeringer (diversified).  


  

 	  

 Bestemmelserne i  

 dette stykke skal også finde anvendelse på udbytte, der udbetales af  

 selskaber,  

 som er hjemmehørende i Danmark, og som svarer til de amerikanske selskaber,  

 der  

 er omtalt i dette stykke. Hvorvidt selskaber, der er hjemmehørende i Danmark,  

 svarer til amerikanske selskaber, som omtalt i dette stykke, skal afgøres ved  

 gensidig aftale mellem de kompetente myndigheder.  


  

 b)  

 	  

 Ved anvendelsen af  

 dette stykke skal en ”Real Estate Investment Trust” anses for at  

 have bredt  

 sammensatte investeringer (diversified), hvis værdien af ingen enkelt andel i  

 fast ejendom overstiger 10 pct. af dens samlede andele i fast ejendom. Ved  

 anvendelsen af denne regel skal tvangsrealiseret ejendom (foreclosure  

 property)  

 ikke anses som andel i fast ejendom. I tilfælde, hvor en ”Real Estate  

 Investment Trust” ejer en andel i et interessentskab, skal det anses for  

 at eje  

 direkte en andel af interessentskabets andel i fast ejendom, der svarer til  

 dets andel i interessentskabet.  


  

 5. Udtrykket ”udbytte” betyder i denne artikel indkomst  

 af aktier eller andre rettigheder, som ikke er gældsfordringer, og som giver  

 ret til andel i fortjeneste, såvel som indkomst, der er undergivet samme  

 skattemæssige behandling som indkomst af aktier i henhold til lovgivningen i  

 den stat, i hvilken den, der udbetaler udbyttet, er hjemmehørende.  


  

 6. Bestemmelserne i stykke 2 og 3 skal ikke finde  

 anvendelse, hvis udbyttets retmæssige ejer, der er hjemmehørende i en  

 kontraherende stat, driver erhvervsvirksomhed i den anden kontraherende stat,  

 hvor det udbyttebetalende selskab er hjemmehørende, gennem et dér beliggende  

 fast driftssted, eller udøver frit erhverv i denne anden stat fra et dér  

 beliggende  

 fast sted, og udbyttet kan henføres til sådant fast driftssted eller fast  

 sted.  

 I så fald skal bestemmelserne i henholdsvis artikel 7 (Fortjeneste ved  

 erhvervsvirksomhed) eller artikel 14 (Frit erhverv) finde anvendelse.  


  

 7. En kontraherende stat må ikke påligne nogen skat på  

 udbytte, der udbetales af et selskab, der ikke er hjemmehørende i denne stat,  

 medmindre udbyttet udbetales til en person, der er hjemmehørende i denne  

 kontraherende stat, eller udbyttet kan henføres til et fast driftssted eller  

 et  

 fast sted, der er beliggende i denne stat, eller pålægge skat på et selskabs  

 ikke-udloddede fortjeneste, undtagen som bestemt i stykke 8, selv om det  

 udbetalte udbytte eller den ikke-udloddede fortjeneste helt eller delvis  

 består  

 af fortjeneste eller indkomst, der hidrører fra denne stat.  


  

 8. Et selskab, som er hjemmehørende i en kontraherende  

 stat, og som har et fast driftssted i den anden kontraherende stat, eller som  

 er skattepligtig i den anden kontraherende stat på grundlag af nettoindkomst,  

 der kan beskattes i den anden stat efter artikel 6 (Indkomst af fast ejendom)  

 eller artikel 13, stykke 1 (Kapitalgevinster), kan undergives beskatning i  

 denne anden kontraherende stat ud over den skat, der kan pålignes efter de  

 andre bestemmelser i denne overenskomst. En sådan skat kan dog kun pålignes  

 den  

 del af selskabets fortjeneste, som kan henføres til det faste driftssted, og  

 den del af indkomsten, der er henvist til i den foranstående sætning, som er  

 skattepligtig efter artikel 6 (Indkomst af fast ejendom) eller artikel 13,  

 stykke 1 (Kapitalgevinster), der, for så vidt angår De Forenede Stater, udgør  

 et beløb, der svarer til udbyttet af sådan fortjeneste eller indkomst, og for  

 så vidt angår Danmark, er et beløb, der modsvarer det beløb, der svarer til  

 udbyttet.  


  

 9. Den skat, der er henvist til i stykke 8, kan ikke  

 pålægges med en sats, der overstiger satsen, der er anført i stykke 2, litra  

 a.  

 Under alle omstændigheder kan den ikke pålægges et selskab, der  


  

 a)  

 	  

 opfylder  

 betingelserne i artikel 22, stykke 2, litra c, punkt i), ii) eller iii)  

 (Begrænsning af overenskomstfordele);  


  

 b)  

 	  

 opfylder  

 betingelserne i artikel 22, stykke 2, litra f, punkt i) og ii), forudsat at  

 selskabet opfylder betingelserne i den nævnte artikels stykke 4 med hensyn  

 til  

 indkomst, fortjeneste eller gevinst, som omtalt i denne artikels stykke 8;  


  

 c)  

 	  

 er berettiget til  

 fordele efter artikel 22, stykke 3, med hensyn til indkomst, fortjeneste  

 eller  

 gevinst, som omtalt i denne artikels stykke 8; eller  


  

 d)  

 	  

 har modtaget en afgørelse i henhold til artikel 22,  

 stykke 7, med hensyn til dette stykke.”  





 ARTIKEL III 
  

 Overenskomstens artikel 19, stykke 2, litra b,  

 (Offentligt hverv) ændres ved, at ordene ”hjemmehørende eller  

 statsborger”  

 ophæves og erstattes af ”hjemmehørende og statsborger”.  





 ARTIKEL IV 
  

 Overenskomstens artikel 22 (Begrænsning af  

 overenskomstfordele) ophæves og erstattes af følgende:  





 ”Artikel 22 
  

 Begrænsning af overenskomstfordele  


  

 1. En person, der er hjemmehørende i en kontraherende  

 stat, skal alene være berettiget til fordele, som overenskomsten i øvrigt  

 giver  

 til personer, der er hjemmehørende i en kontraherende stat, i det omfang, det  

 er fastsat i denne artikel.  


  

 2. En person, der er hjemmehørende i en kontraherende  

 stat, skal alene være berettiget til alle fordele efter denne overenskomst,  

 hvis denne person er:  


  

 a)  

 	  

 en fysisk person;  


  

 b)  

 	  

 en kontraherende  

 stat, en politisk underafdeling eller lokal myndighed heraf, eller et  

 regeringskontor  

 eller organ af denne stat, underafdeling eller myndighed;  


  

 c)  

 	  

 et selskab, hvis  


  

 i)  

 	  

 dets vigtigste  

 aktieklasse (og enhver uforholdsmæssig aktieklasse) regelmæssigt handles på  

 en  

 eller flere anerkendte børser, og enten  



  

 A. dets  

 vigtigste aktieklasse hovedsageligt handles på en anerkendt børs beliggende i  

 den kontraherende stat, hvor selskabet er hjemmehørende (eller for så vidt  

 angår et selskab, hjemmehørende i Danmark, på en anerkendt børs beliggende i  

 Den Europæiske Union eller i en anden stat i Det Europæiske Økonomiske  

 Område,  

 eller for så vidt angår et selskab, hjemmehørende i De Forenede Stater, på en  

 anerkendt børs beliggende i en anden stat, der er omfattet af Den  

 Nordamerikanske Frihandelsaftale (North American Free Trade Agreement); eller  



  

 B. selskabets  

 primære sæde for ledelse og kontrol findes i den kontraherende stat, hvor det  

 er hjemmehørende;  


  

 ii)  

 	  

 for så vidt angår et  

 selskab, hjemmehørende i Danmark, en eller flere skattepligtige fonde, der er  

 berettiget til fordele efter litra g, ejer aktier, der repræsenterer mere end  

 50 pct. af stemmerettighederne i selskabet, og alle andre aktier er noteret  

 på  

 en anerkendt børs og hovedsageligt handlet på en anerkendt børs, som er  

 beliggende i Den Europæiske Union eller en anden stat i Det Europæiske  

 Økonomiske Område; eller  


  

 iii)  

 	  

 mindst 50 pct. af de  

 samlede stemmerettigheder og værdi af aktierne (og mindst 50 pct. af enhver  

 uforholdsmæssig aktieklasse) i selskabet er ejet direkte eller indirekte af  

 fem  

 eller færre selskaber, der er berettiget til fordele efter punkt i) –  

 ii),  

 eller en kombination heraf, forudsat at i tilfælde af indirekte ejerskab  

 hvert  

 led i ejerkæden er hjemmehørende i en af de kontraherende stater;  


  

 d)  

 	  

 en velgørende  

 organisation eller anden juridisk person, som omtalt i artikel 4, stykke 1,  

 litra b, punkt i) (Skattemæssigt hjemsted);  


  

 e)  

 	  

 en juridisk person,  

 hvad enten fritaget for beskatning eller ikke, der er organiseret efter  

 lovgivningen  

 i en kontraherende stat med det formål at yde pension eller lignende ydelser  

 efter en fastsat ordning til arbejdstagere, herunder selvstændige  

 erhvervsdrivende, forudsat at mere end 50 pct. af denne persons begunstigede,  

 medlemmer eller deltagere er fysiske personer, som er hjemmehørende i en af  

 de  

 kontraherende stater; eller  


  

 f)  

 	  

 en person, bortset  

 fra en fysisk person, såfremt  


  

 i)  

 	  

 gennem mindst  

 halvdelen af skatteåret mindst 50 pct. af hver aktieklasse eller anden  

 udbyttegivende  

 andel i personen er ejet, direkte eller indirekte, af personer, som er  

 hjemmehørende  

 i den kontraherende stat, hvor denne person er hjemmehørende, og som er  

 berettiget til fordele efter denne overenskomst efter dette stykkes litra a,  

 litra b, litra c, punkt i), litra d eller litra e, forudsat at i tilfælde af  

 indirekte ejerskab hvert led i ejerkæden er hjemmehørende i denne  

 kontraherende  

 stat; og  


  

 ii)  

 	  

 mindre end 50 pct.  

 af personens bruttoindkomst i skatteåret, som bestemt i personens bopælsstat,  

 er betalt eller tilskrevet, direkte eller indirekte, til personer, der ikke  

 er  

 hjemmehørende i en af de kontraherende stater og berettiget til fordele efter  

 denne overenskomst efter dette stykkes litra a, litra b, litra c, punkt i),  

 litra d eller litra e, i form af betalinger, der er fradragsberettiget i  

 personens bopælsstat, for så vidt angår skatter, der er omfattet af denne  

 overenskomst, (men ikke omfattende arms længde betalinger ved sædvanlig  

 erhvervsudøvelse til tjenesteydelser eller rørlige formuegoder og betalinger  

 for finansielle forpligtelser til en bank, som ikke er forbundet med den, der  

 betaler);  


  

 g)  

 	  

 for så vidt angår  

 Danmark, en skattepligtig fond, såfremt  


  

 i)  

 	  

 det beløb, der er  

 betalt eller tilskrevet i form af fradragsberettigede betalinger (men ikke  

 omfattende arms længde betalinger ved sædvanlig udøvelse af dens virksomhed  

 af  

 velgørende art og i overensstemmelse med dansk lovgivning for skattepligtige  

 fonde (  

 lov om erhvervsmæssige fonde og  

 lov om fonde og visse foreninger  

 ) til tjenesteydelser eller rørlige  

 formuegoder) i skatteåret og i hvert af de foregående tre skatteår, direkte  

 eller indirekte, til personer, der ikke er berettiget til fordele efter dette  

 stykkes litra a, litra b, litra c, punkt i), litra d eller litra e, ikke  

 overstiger 50 pct. af dens bruttoindkomst, som bestemt efter dansk lovgivning  

 (undtagen dens skattefritagne indkomst); og  


  

 ii)  

 	  

 det beløb, der er  

 betalt eller tilskrevet i form af både fradragsberettigede betalinger (men  

 ikke  

 omfattende arms længde betalinger ved den sædvanlig udøvelse af dens  

 virksomhed  

 af velgørende art og i overensstemmelse med dansk lovgivning om  

 skattepligtige  

 fonde (  

 lov om erhvervsmæssige fonde og  

 lov om fonde og visse foreninger  

 ) til tjenesteydelser eller rørlige  

 formuegoder) og ikke-fradragsberettigede betalinger i skatteåret og i hvert  

 af  

 de foregående tre skatteår, direkte eller indirekte, til personer, der ikke  

 er  

 berettiget til fordele efter dette stykkes litra a, litra b, litra c, punkt  

 i),  

 litra d eller litra e, ikke overstiger 50 pct. af dens samlede indkomst, som  

 bestemt efter dansk lovgivning (herunder dens skattefritagne indkomst).  


  

 3. Et selskab, der er hjemmehørende i en kontraherende  

 stat, skal også være berettiget til fordele efter overenskomsten, såfremt:  


  

 a)  

 	  

 mindst 95 pct. af de  

 samlede stemmerettigheder og værdi af dets aktier (og mindst 50 pct. af  

 enhver  

 uforholdsmæssig aktieklasse) ejes, direkte eller indirekte, af syv eller  

 færre  

 personer, der er tilsvarende begunstigede; og  


  

 b)  

 	  

 mindre end 50 pct. af  

 selskabets bruttoindkomst, som bestemt i selskabets bopælsstat, for  

 skatteåret  

 er betalt eller tilskrevet, direkte eller indirekte, til personer, der ikke  

 er  

 tilsvarende begunstigede, i form af betalinger (men ikke omfattende arms  

 længde  

 betalinger ved sædvanlig erhvervsudøvelse til tjenesteydelser eller rørlige  

 formuegoder og betalinger for finansielle forpligtelser til en bank, som ikke  

 er forbundet med den, der betaler), der er fradragsberettiget i selskabets  

 bopælsstat, for så vidt angår skatter, der er omfattet af denne overenskomst.  


  

 4. a) En person, der er hjemmehørende i en  

 kontraherende stat, er berettiget til fordele efter overenskomsten med hensyn  

 til indkomst oppebåret fra den anden stat, uanset om personen er berettiget  

 til  

 fordele efter stykke 2 eller 3, hvis personen er beskæftiget med aktiv drift  

 af  

 handels- eller forretningsvirksomhed i den førstnævnte stat (bortset fra  

 virksomhed, der består i at foretage eller administrere investeringer for  

 personens egen regning, medmindre virksomheden er bank- eller  

 forsikringsvirksomhed  

 eller virksomhed med værdipapirer, som udøves af en bank, et  

 forsikringsselskab  

 eller en registreret børsmægler), og indkomsten oppebåret fra den anden  

 kontraherende stat er oppebåret i forbindelse med eller knyttet til denne  

 handel eller forretning.  


  

 b) Hvis en person, der er hjemmehørende i en  

 kontraherende stat, oppebærer indkomst fra handels- eller  

 forretningsvirksomhed  

 i den anden kontraherende stat, eller oppebærer indkomst, der hidrører fra  

 den  

 anden kontraherende stat fra et forbundet foretagende, skal dette stykkes  

 litra  

 a alene finde anvendelse på sådan indkomst, såfremt handels- eller  

 forretningsvirksomheden  

 i den førstnævnte stat er væsentlig i forhold til handels- eller  

 forretningsvirksomheden i den anden stat. Hvorvidt handels- eller  

 forretningsvirksomhed er væsentlig ved anvendelsen af dette stykke, bestemmes  

 på grundlag af alle faktiske forhold og omstændigheder.  


  

 c. Ved afgørelsen af om en person er ”beskæftiget med  

 aktiv drift af handels- eller forretningsvirksomhed” i en kontraherende  

 stat  

 efter dette stykkes litra a, skal virksomhed, som udøves af personer, der er  

 forbundet med denne person, anses for at være udøvet af denne person. En  

 person  

 er forbundet med en anden, hvis den ene besidder mindst 50 pct. af den  

 udbyttegivende  

 andel i den anden (eller, for så vidt angår et selskab, mindst 50 pct. af de  

 samlede stemmer og mindst 50 pct. af den samlede værdi af aktierne i  

 selskabet  

 eller af de udbyttegivende andele i selskabet), eller hvis en anden person  

 besidder, direkte eller indirekte, mindst 50 pct. af den udbyttegivende andel  

 (eller, for så vidt angår et selskab, mindst 50 pct. af de samlede stemmer og  

 mindst 50 pct. af den samlede værdi af aktierne i selskabet eller af de  

 udbyttegivende andele i selskabet) i hver person. Under alle omstændigheder  

 skal en person anses for forbundet med en anden, såfremt på grundlag af alle  

 faktiske forhold og omstændigheder den ene har kontrol over den anden eller  

 begge er under kontrol af samme person eller personer.  


  

 5. En person, som er hjemmehørende i en kontraherende  

 stat, og som oppebærer indkomst fra den anden kontraherende stat som omtalt i  

 artikel 8 (Skibs- og luftfart) og som ikke er berettiget til fordele efter  

 denne overenskomst på grund af de foregående stykker, skal alligevel være  

 berettiget til fordele efter denne overenskomst med hensyn til sådan  

 indkomst,  

 hvis mindst 50 pct. af den udbyttegivende andel i en sådan person (eller i  

 tilfælde af et selskab, mindst 50 pct. af de samlede stemmer og den samlede  

 værdi af aktierne i et sådant selskab) er ejet direkte eller indirekte  


  

 a)  

 	  

 af personer, som  

 nævnt i stykke 2, litra a, litra b, litra c, punkt i), litra d eller litra e,  

 eller af statsborgere i De Forenede Stater, eller af fysiske personer, der er  

 hjemmehørende i en tredje stat, eller  


  

 b)  

 	  

 af et selskab eller  

 en kombination af selskaber, hvis aktier hovedsageligt og regelmæssigt  

 handles  

 på et anerkendt værdipapirmarked i en tredje stat,  


  

 forudsat at en sådan tredje stat giver lempelse for fortjeneste på  

 samme måde som nævnt i denne overenskomsts artikel 8 (Skibs- og luftfart) til  

 statsborgere og selskaber i den anden kontraherende stat enten efter dens  

 nationale lovgivning eller i fælles aftale med denne anden kontraherende stat  

 eller en overenskomst mellem den tredje stat og den anden kontraherende stat.  


  

 6. Uanset de foregående stykker, såfremt et foretagende  

 i Danmark oppebærer renter eller royalties fra De Forenede Stater, og  

 indkomsten i form af sådanne renter og royalties er fritaget for beskatning i  

 Danmark, fordi den kan henføres til et fast driftssted, som dette foretagende  

 har i en tredje stat, skal skattemæssige fordele, som ellers ville finde  

 anvendelse efter overenskomstens andre bestemmelser, ikke finde anvendelse  

 for  

 sådan indkomst, hvis skatten, som faktisk betales vedrørende sådan indkomst i  

 tredjestaten, er mindre end 60 pct. af den skat, som skulle betales i  

 Danmark,  

 hvis indkomsten var optjent i Danmark af foretagendet og ikke blev henført  

 til  

 det faste driftssted i tredjestaten. Enhver rente eller royalty, som  

 bestemmelserne  

 i dette stykke finder anvendelse på, kan beskattes i De Forenede Stater, med  

 en  

 sats, der ikke må overstige 15 pct. af bruttobeløbet heraf. Bestemmelserne i  

 dette stykke skal ikke finde anvendelse, såfremt:  


  

 a)  

 	  

 for så vidt angår  

 renter, indkomsten, der er oppebåret fra De Forenede Stater, er oppebåret i  

 forbindelse med eller knyttet til aktiv drift af handels- eller  

 forretningsvirksomhed, som er udøvet i det faste driftssted i tredjestaten  

 (bortset fra virksomhed, der består af at foretage, administrere eller blot  

 eje  

 investeringer for personens egen regning, medmindre denne virksomhed er  

 bankvirksomhed eller virksomhed med værdipapirer udøvet af en bank eller en  

 registreret børsmægler); eller  


  

 b)  

 	  

 for så vidt angår  

 royalties, disse royalties er modtaget som vederlag for brugen af, eller  

 retten  

 til at bruge, immaterielle formuegoder, der er fremstillet eller udviklet i  

 det  

 faste driftssted selv.  


  

 7. En person, som er hjemmehørende i en kontraherende  

 stat, og som ikke er berettiget til fordele efter bestemmelserne i de  

 foregående stykker, skal alligevel indrømmes fordele efter overenskomsten,  

 hvis  

 den kompetente myndighed i den anden kontraherende stat beslutter, at  

 etableringen, anskaffelsen eller opretholdelsen af sådan person og udøvelsen  

 af  

 dennes drift ikke havde som et af dets hovedformål at opnå fordele efter  

 overenskomsten. Den kompetente myndighed i den anden kontraherende stat skal  

 rådføre sig med den kompetente myndighed i den førstnævnte stat, før den  

 nægter  

 overenskomstens fordele efter dette stykke.  


  

 8. I denne artikel har følgende udtryk den nedenfor  

 angivne betydning:  


  

 a)  

 	  

 udtrykket ”vigtigste  

 aktieklasse” betyder de ordinære eller fælles aktier i selskabet,  

 forudsat at  

 sådan aktieklasse repræsenterer flertallet af stemmerettighederne og værdien  

 af  

 selskabet. Hvis ingen enkelt klasse af ordinære eller fælles aktier  

 repræsenterer flertallet af de samlede stemmerettigheder og værdi af  

 selskabet,  

 er ”vigtigste aktieklasse” den eller de klasser, som sammenlagt  

 repræsenterer  

 flertallet af stemmerettighederne og værdien af selskabet;  


  

 b)  

 	  

 udtrykket  

 ”uforholdsmæssig aktieklasse” betyder enhver aktieklasse i et  

 selskab, der er  

 hjemmehørende i en af staterne, som berettiger aktionæren til en  

 uforholdsmæssig højere andel, gennem udbytte, betaling ved indløsning eller  

 på  

 anden måde, i indtjening, som er frembragt i den anden stat ved særlige  

 aktiver  

 eller virksomhed i selskabet;  


  

 c)  

 	  

 udtrykket ”aktier”  

 omfatter depotbevis deraf;  


  

 d)  

 	  

 udtrykket ”anerkendt  

 børs” betyder  


  

 i)  

 	  

 NASDAQ-systemet, der  

 ejes af ”the National Association of Securities Dealers, Inc” (den  

 nationale  

 sammenslutning af værdipapirforhandlere) og enhver børs, der er registreret  

 hos  

 “the U.S. Securities and Exchange Commission” som en indenlandsk  

 værdipapirforhandler i henhold til ”the Securities Exchange Act”  

 fra 1934;  


  

 ii)  

 	  

 Københavns  

 Fondsbørs;  


  

 iii)  

 	  

 børserne i  

 Amsterdam, Bruxelles, Frankfurt, Hamburg, Helsinki, London, Oslo, Paris,  

 Stockholm,  

 Sydney, Tokyo og Toronto; og  


  

 iv)  

 	  

 enhver anden børs,  

 som der er opnået enighed om af de kompetente myndigheder i de kontraherende  

 stater;  


  

 e)  

 	  

 udtrykket  

 ”skattepligtig fond” som anvendt i stykke 2 betyder en fond, der er  

 skattepligtig i henhold til § 1, stykke 1, i den danske  

 fondsbeskatningslov;  


  

 f)  

 	  

 i)  

 	  

 ved anvendelsen af stykke 2, skal aktier i en  

 aktieklasse anses for regelmæssigt at blive handlet på en eller flere af  

 anerkendte børser i et skatteår, såfremt  


  

 	  

 A. handel i en sådan  

 klasse er foretaget på en eller flere sådanne børser udover i minimalt (de  

 minimis)  

 kvantum gennem hvert kvartal; og  



  

 	  

 B. det samlede antal  

 af aktier eller enheder af den klasse, der er handlet på en sådan børs eller  

 børser  

 gennem det foregående skatteår er mindst 6 pct. af det gennemsnitlige antal  

 af  

 cirkulerende aktier eller enheder i denne klasse (herunder aktier ejet af  

 skattepligtige fonde) gennem dette skatteår; og  



  

 ii)  

 	  

 ved afgørelsen af om  

 et selskab opfylder betingelserne i stykke 2, litra c, punkt ii), skal dette  

 litras punkt i) anvendes, som om alle de af selskabet udstedte aktier var én  

 aktieklasse, og aktier ejet af skattepligtige fonde medregnes ikke som  

 cirkulerende aktier med henblik på at afgøre, om 6 pct. af de cirkulerende  

 aktier er blevet handlet inden for et skatteår;  


  

 g)  

 	  

 et selskabs primære  

 sæde for ledelse og kontrol er alene i den stat, hvor det er hjemmehørende,  

 hvis personer i direktørstilling eller højere ansættelse i ledelsen udøver et  

 løbende ansvar for beslutninger om selskabets strategiske, finansielle og  

 driftsmæssige politik (herunder dets direkte og indirekte ejede  

 datterselskaber) i større omfang i denne stat end i nogen anden stat, og  

 personalet udfører løbende arbejde, som er nødvendigt for at forberede og  

 træffe disse beslutninger, i større omfang i denne stat end i nogen anden  

 stat;  


  

 h)  

 	  

 udtrykket  

 ”tilsvarende begunstiget” betyder en person, der er hjemmehørende i  

 en  

 medlemsstat i Den Europæiske Union eller i en anden stat i Det Europæiske  

 Økonomiske Område eller en stat, der er omfattet af Den Nordamerikanske  

 Frihandelsaftale (North American Free Trade Agreement), eller i Schweiz, men  

 alene hvis en sådan person:  


  

 i)  

 	  

 A) ville være  

 berettiget til alle fordele efter en fuld dobbeltbeskatningsoverenskomst  

 mellem  

 en medlemsstat i Den Europæiske Union eller en anden stat i Det Europæiske  

 Økonomiske  

 Område eller en stat, der er omfattet af Den Nordamerikanske Frihandelsaftale  

 (North American Free Trade Agreement), eller i Schweiz, og den stat, hvorfra  

 der kræves fordele efter denne overenskomst, efter bestemmelser, analoge til  

 denne artikels stykke 2, litra a, litra b, litra c, punkt i), litra d eller  

 litra e. Hvis sådan overenskomst ikke indeholder en fuld artikel om  

 begrænsning  

 af overenskomstfordele, er det en forudsætning, at personen ville være  

 berettiget til fordele efter denne overenskomst på grund af denne artikels  

 stykke 2, litra a, litra b, litra c, punkt i), litra d eller litra e, hvis  

 sådan person var hjemmehørende i en af staterne efter denne overenskomsts  

 artikel 4 (Skattemæssigt hjemsted); og  


  

 	  

 B) for så vidt angår  

 indkomst, som omtalt i denne overenskomsts artikel 10 (Udbytte), artikel 11  

 (Renter) eller artikel 12 (Royalties), ville være berettiget efter sådan  

 overenskomst til en skattesats med hensyn til den særlige indkomstklasse, for  

 hvilken der kræves fordele efter denne overenskomst, der er mindst lige så  

 lav  

 som satsen, der finder anvendelse efter denne overenskomst; eller  


  

 ii)  

 	  

 er en person,  

 hjemmehørende i en kontraherende stat, der er berettiget til fordele efter  

 denne  

 overenskomst på grund af denne artikels stykke 2, litra a, litra b, litra c,  

 punkt i), litra d eller litra e.  


  

 Ved anvendelsen af artikel 10, stykke 3 (Udbytte), skal  

 - ved afgørelsen af, om en person, der ejer aktier, direkte eller indirekte,  

 i  

 det selskab, der kræver fordele efter denne overenskomst, er en tilsvarende  

 begunstiget - sådan person anses for at råde over samme stemmerettighederne i  

 det selskab, der udbetaler udbyttet, som det selskab, der kræver fordele,  

 råder  

 over i sådant selskab;  


  

 i)  

 	  

 for så vidt angår  

 udbytter, renter eller royalties, der hidrører fra Danmark, og retmæssigt  

 ejes  

 af et selskab, der er hjemmehørende i De Forenede Stater, vil et selskab, der  

 er hjemmehørende i en medlemsstat i Den Europæiske Union blive behandlet som  

 opfyldende betingelserne i litra h), punkt i, B, ved afgørelsen af, om en  

 sådan  

 person hjemmehørende i De Forenede Stater er berettiget til fordele efter  

 dette  

 stykke, hvis en betaling af udbytte, renter eller royalties, der hidrører fra  

 Danmark og betales direkte til sådan person hjemmehørende i en medlemsstat i  

 Den Europæiske Union ville være fritaget for beskatning i henhold til ethvert  

 direktiv i den Europæiske Union, uanset at dobbeltbeskatningsoverenskomsten  

 mellem  

 Danmark og den anden medlemsstat i Den Europæiske Union ville medføre en  

 højere  

 skattesats vedrørende sådan betaling end skattesatsen, der skal anvendes til  

 et  

 sådan selskab i De Forenede Stater efter denne overenskomsts artikel 10  

 (Udbytte), artikel 11 (Renter) eller artikel 12 (Royalties).”  





 ARTIKEL V 
  

 1. De kontraherende stater skal underrette hinanden,  

 når betingelserne for denne protokols ikrafttræden er opfyldt.  


  

 2. Denne protokol skal træde i kraft ved modtagelsen af  

 den seneste af disse underretninger, og dens bestemmelser skal have virkning:  


  

 a)  

 	  

 for så vidt angår  

 kildeskatter, på indkomst der er oppebåret fra og med den første dag i den  

 anden  

 måned, der følger efter den dato, hvor protokollen træder i kraft, og  


  

 b)  

 	  

 for så vidt angår  

 andre skatter, for skattepligtige perioder, der begynder fra og med den 1.  

 januar,  

 der følger efter den dato, hvor protokollen træder i kraft.  


  

 3. Denne protokol skal forblive i kraft, så længe  

 overenskomsten forbliver i kraft.  


  

 Til bekræftelse heraf har de undertegnede dertil  

 behørigt befuldmægtigede af deres respektive regeringer, underskrevet denne  

 protokol.  


  

 Udfærdiget i  

 København den 2. maj 2006 i to eksemplarer på engelsk.  





  

 For Kongeriget Danmarks regering  


  

 Kristian  

 Jensen  




  

 For Amerikas Forenede Staters regering  


  

 James P. Cain  






  

 (US note)  


  

 København, 2. maj 2006  


  

 Deres Excellence  


  

 Jeg har den ære at henvise til den protokol, der er  

 underskrevet i dag, mellem regeringen i Amerikas Forenede Stater og  

 regeringen  

 i Kongeriget Danmark til ændring af overenskomsten til undgåelse af  

 dobbeltbeskatning og forhindring af skatteunddragelse for så vidt angår  

 indkomstskatter, og at bekræfte, på vegne af regeringen i Amerikas Forenede  

 Stater, følgende forståelse, opnået mellem vores to regeringer.  


  

 Med henvisning til overenskomstens artikel 10,  

 stk. 3, litra a, punkt iv), er forståelsen, at den amerikanske  

 kompetente  

 myndighed almindeligvis vil udøve dens skøn til at indrømme fordele efter  

 dette  

 stykke til et selskab, der er hjemmehørende i Danmark, hvis  


  

 1)  

 	  

 selskabet opfylder  

 kravene i artikel 22, stk. 4 (Begrænsning af overenskomstfordele) med  

 hensyn  

 til aktiv udøvelse af handel eller forretning i Danmark;  


  

 2)  

 	  

 selskabet opfylder  

 testen om udhuling af skattegrundlag i artikel 22, stk. 2, litra f,  

 punkt  

 ii); og  


  

 3)  

 	  

 mere end 80 pct. af  

 stemmerettighederne og værdien af aktierne i selskabet er ejet af en eller  

 flere skattepligtige fonde, der opfylder kravene i artikel 22, stk. 2,  

 litra g.  


  

 Den kompetente myndighed kan dog vælge ikke at indrømme  

 fordele efter dette stykke, hvis den bestemmer, at en væsentlig procentdel  

 eller beløb af den indkomst, der kvalificerer til fordele efter dette stykke,  

 vil få virkning til fordel for en privat person, som ikke er hjemmehørende i  

 Danmark.  


  

 Med henvisning til overenskomstens artikel 10,  

 stk. 4 (Udbytte), som ændret ved denne protokol, er det forståelsen, at  

 et  

 dansk foretagende til kollektiv investering i værdipapirer, som løbende skal  

 udlodde dets indkomst, vil blive behandlet som et selskab, der svarer til et  

 amerikansk Regulated Investment Company ved anvendelsen af dette stykke, mens  

 et sådant foretagende, som tillades at akkumulere dets indkomst, ikke skal  

 behandles således.  


  

 Hvis dette er i overensstemmelse med Deres forståelse,  

 vil jeg sætte pris på Deres bekræftelse i så henseende.  


  

 Modtag, Deres Excellence, forsikringen om min mest  

 udmærkede højagtelse.  



  

 James P. Cain  




  

 (Dansk svar)  


  

 København, 2. maj 2006  


  

 Deres Excellence  


  

 Jeg har den ære at bekræfte modtagelsen af Deres note  

 af 2. maj 2006 med følgende indhold:  


  

 »Jeg har den ære at henvise til den protokol, der er  

 underskrevet i dag, mellem regeringen i Amerikas Forenede Stater og  

 regeringen  

 i Kongeriget Danmark til ændring af overenskomsten til undgåelse af  

 dobbeltbeskatning og forhindring af skatteunddragelse for så vidt angår  

 indkomstskatter, og at bekræfte, på vegne af regeringen i Amerikas Forenede  

 Stater, følgende forståelse, opnået mellem vores to regeringer.  


  

 Med henvisning til overenskomstens artikel 10,  

 stk. 3, litra a, punkt iv), er forståelsen, at den amerikanske  

 kompetente  

 myndighed almindeligvis vil udøve dens skøn til at indrømme fordele efter  

 dette  

 stykke til et selskab, der er hjemmehørende i Danmark, hvis  


  

 1)  

 	  

 selskabet opfylder  

 kravene i artikel 22, stk. 4 (Begrænsning af overenskomstfordele) med  

 hensyn  

 til aktiv udøvelse af handel eller forretning i Danmark;  


  

 2)  

 	  

 selskabet opfylder  

 testen om udhuling af skattegrundlag i artikel 22, stk. 2, litra f,  

 punkt  

 ii);  


  

 3)  

 	  

 og mere end 80 pct.  

 af stemmerettighederne og værdien af aktierne i selskabet er ejet af en eller  

 flere skattepligtige fonde, der opfylder kravene i artikel 22, stk. 2,  

 litra g.  


  

 Den kompetente myndighed kan dog vælge ikke at indrømme  

 fordele efter dette stykke, hvis den bestemmer, at en væsentlig procentdel  

 eller beløb af den indkomst, der kvalificerer til fordele efter dette stykke,  

 vil få virkning til fordel for en privat person, som ikke er hjemmehørende i  

 Danmark.  


  

 Med henvisning til overenskomstens artikel 10,  

 stk. 4 (Udbytte), som ændret ved denne protokol, er det forståelsen, at  

 et  

 dansk foretagende til kollektiv investering i værdipapirer, som løbende skal  

 udlodde dets indkomst, vil blive behandlet som et selskab, der svarer til et  

 amerikansk Regulated Investment Company ved anvendelsen af dette stykke, mens  

 et sådant foretagende, som tillades at akkumulere dets indkomst, ikke skal  

 behandles således.  


  

 Hvis dette er i overensstemmelse med Deres forståelse,  

 vil jeg sætte pris på Deres bekræftelse i så henseende.  


  

 Modtag, Deres Excellence, forsikringen om min mest  

 udmærkede højagtelse.«  


  

 Jeg har den ære at bekræfte, at den forannævnte  

 forståelse også deles af regeringen i Kongeriget Danmark.  


  

 Modtag, Deres Excellence, forsikringen om min mest  

 udmærkede højagtelse.  


  

 Kristian Jensen  





Givet på Amalienborg, den 20. december  

 2006
Under Vor Kongelige Hånd og Segl
MARGRETHE R.
/Kristian Jensen


