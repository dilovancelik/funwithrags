
Lov om opholdstilladelse for statsløse  

 palæstinensere fra Libanon 

VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov: 



 § 1.  Efter ansøgning gives der opholdstilladelse til  

 statsløse palæstinensere fra Libanon, som ved denne lovs ikrafttræden har  

 opholdt sig i Danmark som asylsøgere i mere end 12 måneder, og som ikke har  

 opnået opholdstilladelse på andet grundlag. 
 Stk. 2.  Udlændingelovens bestemmelser finder i øvrigt  

 anvendelse. 



 § 2.  Afgørelser i henhold til denne lov træffes af  

 Direktoratet for Udlændinge. Direktoratets afgørelser kan påklages til  

 justitsministeren. 



 § 3.  Loven træder i kraft dagen efter bekendtgørelsen  

 i Lovtidende. 


 Givet på Amalienborg, den 3. marts 1992  

 
Under Vor Kongelige Hånd og Segl 
MARGRETHE R. 
/ Hans Engell 

Officielle noter
Ingen 
