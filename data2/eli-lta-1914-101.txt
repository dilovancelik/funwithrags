

Lov om Kontrollen med Len, Stamhuse,  

 Fideikommisgodser og Pengefideikommisser. (* 1) 


    VI CHRISTIAN DEN TIENDE, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, GØRE VITTERLIGT: Rigsdagen har vedtaget og Vi ved  

 Vort Samtykke stadfæstet følgende Lov: 



     § 1  
Kontrollen med Len, Stamhuse, Fideikommisgodser og Pengefideikommisser  

 (Lenskontrollen) udskilles fra 1. Januar 1915 at regne fra Justitsministeriet  

 og henlægges til et særskilt, direkte under Justitsministeren hørende Kontor,  

 der benævnes Lenskontoret. 



     § 2  
Personalet i Lenskontoret skal bestaa af en Chef, der benævnes  

 Lenssekretær og udnævnes af Kongen, af en Fuldmægtig, der ligeledes udnævnes  

 af Kongen samt af det fornødne Antal faste og midlertidige Assistenter og et  

 Bud. Lenssekretæren lønnes med 6,000 Kr., det øvrige Personale lønnes som  

 Tjenestemænd i tilsvarende Stillinger under Justitsministeriets  

 Ekspeditionskontorer. 
Desuden kan antages den fornødne Medhjælp til Skrivearbejde m.v. Paa  

 Personalet kommer de sædvanlige Pensionsregler til Anvendelse. 



     § 3  
Lenskontrollens Regnskabsaar er Kalenderaaret. Straks efter hvert  

 Kalenderaars Slutning affatter Lenskontoret Regnskab for det paagældende Aar,  

 hvilket Regnskab forelægges Justitsministeren til Godkendelse. Det godkendte  

 Regnskabs Hovedposter optages i Statsregnskabet. 



     § 4  
Samtlige Udgifter ved Lenskontrollen, derunder eventuelle Pensionsbyrder,  

 godtgøres fra 1. Januar 1915 at regne Statskassen af Besidderne.  

 Godtgørelsesbeløbene for det løbende Kalenderaar indbetales til Lenskontoret  

 inden 1. April, første Gang 1915. 



     § 5  
For Kalenderaaret 1915 fastsættes den Statskassen tilkommende samlede  

 Godtgørelse til 35,000 Kr. med Tillæg af de til Lenskontorets første  

 Indretning medgaaende Udgifter. 
For de følgende Kalenderaar skal Godtgørelsen være lig det Beløb, som  

 Staten i Henhold til det af Justitsministeren godkendte Regnskab har udgivet  

 til Lenskontrollen i det foregaaende Kalenderaar. 



     § 6  
De Statskassen tilkommende Godtgørelsesbeløb fordeles af Justitsministeren  

 paa de enkelte Lens-, Stamhus- og Fideikommisbesiddere i Forhold til deres  

 Majoraters (Fideikommiskapitalers) Værdi. Værdien ansættes efter de  

 Justitsministeren den 31. December foreliggende Oplysninger og saaledes, at  

 faste Ejendomme sættes til deres Ejendomsskyldværdi, tillagt Værdien af  

 Besætning, Inventarium og andre Løsøregenstande, der maatte tilhøre  

 Majoratet, medens Obligationer - offentlige som private - samt Aktier sættes  

 til deres paalydende Beløb. Fra det saaledes udfundne Beløb drages  

 Kapitalværdien af Majoratet paahvilende Legater og andre Ydelser, der ikke  

 kommer Besidderen eller den successionsberettigede Slægt til gode. Det beløb,  

 hvormed et Majorats saaledes opgjorte Værdi maatte overstige hele Tusinder af  

 Kroner, kommer ikke i Betragtning ved Fordelingen. 
Opkrævningen sker senest i første Halvdel af Marts Maaned. Samtidig med  

 Opkrævningen sendes der hver enkelt af Besidderne Regnskab over, hvad  

 Lenskontrollen har kostet i det Aar, Regn skabet omfatter. 



     § 7  
Undlader en Majoratsbesidder at betale det ham paahvilende  

 Godtgørelsesbeløb til Forfaldsdagen, bliver han pligtig at forrente Beløbet  

 med 5 pCt. p.a. fra denne Dag at regne. Godtgørelsesbeløbene kan inddrives  

 ved Udpantning. 
Skifter et Majorat Besiddelse, gaar Betalingspligten i Forhold til  

 Statskassen over paa den nye Besidder, ogsaa for saa vidt Restancer angaar.  


Hvorefter alle vedkommende sig have at rette. 



 Givet paa Amalienborg, den 2den Maj  

 1914.  


Under Vor Kongelige Haand og Segl. 


Christian R. 


(L.S.) 

    /Zahle. 

Officielle noter
(* 1) Udfærdiget gennem Justitsministeriet. Se Rigsdagstidende for  

 1913-14:Landst. Tid. Sp. 469, 476, 1132, 1167; Folket. Tid. Sp. 4864, 4950,  

 4996; Till. A. Sp. 3113; Till. B. Sp. 1581; Till. C. Sp. 979, 1609. 
