

Lov om udskrivningsprocenten, reguleringstallet,  

 personfradrag samt skatteloft for 1986 (udskrivningsprocentloven) 


    VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov: 


     § 1.  For kalenderåret 1986 udskrives indkomstskatten  

 for personer med 90 pct. af grundbeløbet efter § 3, stk. 1, i lov om  

 udskrivning af indkomst- og formueskatten til staten. 



     § 2.  Reguleringstallet i § 4, stk. 1, i lov om  

 udskrivning af indkomst- og formueskatten til staten udgør 129,1 for  

 kalenderåret 1986. 



     § 3.  For indkomståret 1986 finder reglerne i  

 udskrivningslovens § 4 ikke anvendelse for de i kildeskattelovens § 37, stk.  

 5, nævnte personfradrag. For det nævnte indkomstår fastsættes personfradraget  

 med grundbeløbet 17.500 kr. i stedet for til 24.900 kr., og personfradraget  

 med grundbeløbet 32.100 kr. fastsættes til 45.500 kr. 
     Stk. 2.  For lønningsåret 1986 finder reglerne i  

 udskrivningslovens § 4 ikke anvendelse for de i sømandsskattelovens § 7, stk.  

 6, nævnte personfradrag. For det nævnte lønningsår fastsættes personfradraget  

 med grundbeløbet 1.750 kr. i stedet for til 2.490 kr., og personfradraget med  

 grundbeløbet 3.210 kr. fastsættes til 4.550 kr. 
     Stk. 3.  Den i udskrivningslovens § 3, stk. 5, fastsatte  

 procentsats ændres for indkomståret 1986 fra "70 pct." til:  

 "73 pct.". 



 Givet på Amalienborg, den 6. juni 1985  

 


Under Vor Kongelige Hånd og Segl 


MARGRETHE R. 

    /ISI FOIGHEL 

Officielle noter
Ingen 
