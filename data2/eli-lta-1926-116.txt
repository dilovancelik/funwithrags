

Lov om Ændringer i Reglerne for  

 Skatteopkrævningen i Købstæderne. (* 1) 


    Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og Vi ved Vort Samtykke stadfæstet følgende Lov: 



     § 1  
Skatter og Afgifter til Staten m.v., der efter de gældende Regler opkræves  

 af Magistraterne (Borgmestrene) i Købstæderne, skal fremtidig opkræves af  

 vedkommende Købstadkommunes Bestyrelse paa Kommunens Ansvar. Skatte- og  

 Afgiftsbeløbene indbetales i Statskassen under behørig Regnskabsaflæggelse  

 gennem den Amtstue, i hvis Distrikt Købstaden er beliggende. Denne sidste  

 Bestemmelse finder ogsaa Anvendelse med Hensyn til de Skatter og Afgifter til  

 Staten, der alt efter de gældende Regler opkræves af Kommunalbestyrelserne.  


Finansministeriet fastsætter de nærmere Regler for Indbetalingen og  

 Regnskabsaflæggelsen, hvorved særlig bliver at iagttage, at Bestemmelsen i §  

 38 i Lov Nr. 149 af 10. April 1922 om Indkomstog Formueskat til Staten,  

 hvorefter den Kommune, der overskrider de fastsatte Frister for Indbetalingen  

 af Indkomst- og Formueskatten til Staten er pligtig til at betale Renter af  

 Skattebeløbet med 0,5 pCt. maanedlig for hver paabegyndt Maaned efter  

 Fristens Udløb, ogsaa skal kunne bringes til Anvendelse ved tilsvarende  

 Overskridelser med Hensyn til de andre i nærværende Lov omhandlede Skatter og  

 Afgifter. 
For Skatte- og Afgiftsbeløb, der paa Tidspunktet for Indbetalingen i  

 Statskassen endnu ikke er indbetalt til Kommunen af vedkommende Skatteydere,  

 kan der dog ikke gøres Rentekrav gældende overfor Kommunen, medmindre der  

 foreligger Lovhjemmel for Kommunen til at gøre Rentekrav gældende overfor  

 vedkommende Skatteydere. 
For den nævnte Skatteopkrævning tillægges der Kommunerne et Vederlag af  

 1,25 pCt. af de i Skatter og Afgifter til Staten indgaaede Beløb. 



     § 2  
Foranstaaende Bestemmelser finder ikke Anvendelse med Hensyn til de  

 Skatter og Afgifter, der opkræves af Politimestrene i Købstæderne, men  

 Finansministeren fastsætter de nærmere Regler angaaende disse Skatters og  

 Afgifters Indbetaling i Statskassen og Regnskabsaflæggelsen med Hensyn til  

 samme. 



     § 3  
Denne Lov træder i Kraft den 1. Januar 1927. 
Hvorefter alle vedkommende sig have at rette. 



 Givet paa Christiansborg, den 20. April  

 1926.  


Under Vor Kongelige Haand og Segl. 


Christian R. 


(L. S.) 


C. V. Bramsnæs. 

Officielle noter
(* 1) Udfærdiget gennem Finansministeriet. Se Rigsdagstidenden for  

 1925-26: Landst. Tid. Sp. 916, 953, 1464, 1588; Folket. Tid. Sp. 6312, 6472,  

 6503; Till. A. Sp. 4807; Till. B. Sp. 2113; Till. C. Sp. 1263, 1408. 
