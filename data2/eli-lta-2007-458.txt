
  

 Lov  

 om videresalg af billetter til kultur- og idrætsarrangementer  


  

    


  

 VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:  



  § 1.  

  

 Billetter  

 til kultur- og idrætsarrangementer i Danmark må ikke udbydes eller  

 videresælges  

 til et højere beløb, end billetterne oprindelig er erhvervet for, medmindre  

 der  

 foreligger en aftale med arrangøren.  



  

 Stk. 2.  

  

 Det beløb,  

 som en billet oprindelig er erhvervet for, kan foruden selve billetprisen  

 omfatte eventuelle administrationsgebyrer. Herudover kan andre udgifter  

 forbundet med erhvervelsen inkluderes i videresalgsprisen.  




  § 2.  

  

 Overtrædelse  

 af § 1 straffes med bøde.  



  

 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.  




  § 3.  

  

 Loven  

 træder i kraft den 1. juli 2007.  



  

 Stk. 2.  

  

 Samtidig  

 ophæves lov om forbud mod videresalg af billetter til offentlige  

 forlystelser,  

 jf. lovbekendtgørelse nr. 769 af 25. november 1991.  




  § 4.  

  

 Loven  

 gælder ikke for Færøerne og Grønland.  





Givet på Amalienborg, den 23. maj  

 2007
Under Vor Kongelige Hånd og Segl
Margrethe R.
/Brian Mikkelsen


