
  

 Lov  

 om anvendelse af dobbeltbeskatningsaftale indgået  

  

 mellem de danske erhvervsorganisationers kontor i Taipei  

  

 og Taipeis repræsentationskontor i Danmark  


  

    


  

 VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:  



  § 1.  

  

 De  

 bestemmelser, som er indeholdt i aftale af 30. august 2005 mellem de danske  

 erhvervsorganisationers kontor i Taipei og Taipeis repræsentationskontor i  

 Danmark til undgåelse af dobbeltbeskatning og forhindring af  

 skatteunddragelse,  

 for så vidt angår indkomstskatter, finder anvendelse i Danmark. Aftalen er  

 optaget som bilag til denne lov.  



  

 Stk. 2.  

  

 Lovgivningens bestemmelser om pligt til at give oplysninger til brug for  

 danske  

 myndigheder ved påligningen af skatter og afgifter finder tilsvarende  

 anvendelse på oplysninger, som søges indhentet i medfør af den i stk. 1  

 nævnte aftale.  




  § 2.  

  

 Skatteministeren fastsætter tidspunktet for lovens ikrafttræden.  



  

 Stk. 2.  

  

 Loven  

 gælder ikke for Færøerne og Grønland.  






Givet på Christiansborg Slot, den 12.  

 december 2005
Under Vor Kongelige Hånd og Segl
MARGRETHE R.
/Kristian Jensen






Bilag 
  

 Oversættelse  


  

 AFTALE  


  

 MELLEM  


  

 DE DANSKE ERHVERVSORGANISATIONERS KONTOR I TAIPEI  


  

 OG  


  

 TAIPEIS REPRÆSENTATIONSKONTOR I DANMARK TIL UNDGÅELSE  

 AF DOBBELTBESKATNING OG FORHINDRING AF SKATTEUNDDRAGELSE FOR SÅ VIDT ANGÅR  

 INDKOMSTSKATTER  


  

 De Danske Erhvervsorganisationers Kontor i Taipei og  

 Taipeis Repræsentationskontor i Danmark  


  

 der ønsker at indgå en aftale til undgåelse af  

 dobbeltbeskatning og forhindring af skatteunddragelse for så vidt angår  

 indkomstskatter med henblik på at opretholde og fremme de bilaterale  

 økonomiske  

 og handelsmæssige forbindelser,  


  

 er blevet enige om følgende:  


  

 Artikel 1  


  

 Personer omfattet af aftalen  


  

 Denne aftale finder anvendelse på personer, der er  

 hjemmehørende i et af områderne eller i begge områder.  


  

 Artikel 2  


  

 Skatter omfattet af aftalen  


  

 1. De eksisterende skatter, på hvilke aftalen finder  

 anvendelse, er:  


  

 a)  

 	  

 I det område, hvor  

 den skattelovgivning, der administreres af det danske skatteministerium,  

 finder  

 anvendelse:  


  

 (i)  

 	  

 indkomstskatten til  

 staten,  


  

 (ii)  

 	  

 den kommunale  

 indkomstskat,  


  

 (iii)  

 	  

 den amtskommunale  

 indkomstskat.  


  

 b)  

 	  

 I det område, hvor  

 den skattelovgivning, der administreres af skatteafdelingen i  

 finansministeriet  

 i Taipei, finder anvendelse:  


  

 (i)  

 	  

 indkomstskatten på  

 forretningsvirksomheder, og  


  

 (ii)  

 	  

 indkomstskatten på  

 fysiske personer, herunder særlige tillæg, der opkræves i forbindelse hermed.  


  

 2. Aftalen finder også anvendelse på skatter af samme  

 eller væsentligt samme art, der efter datoen for aftalens undertegnelse  

 udskrives som tillæg til, eller i stedet for de eksisterende skatter.  

 Områdernes  

 kompetente myndigheder skal underrette hinanden om væsentlige ændringer, som  

 er  

 foretaget i de respektive områders skattelovgivning.  


  

 Artikel 3  


  

 Almindelige definitioner  


  

 1. Medmindre andet fremgår af sammenhængen, har følgende  

 udtryk i denne aftale den nedenfor angivne betydning:  


  

 a)  

 	  

 udtrykket »område«  

 betyder det område, der henvises til i artikel 2, stykke 1, litra a, eller  

 stykke 1, litra b, alt efter sammenhængen, og udtrykkene »det andet område«  

 og »områder«  

 skal forstås i overensstemmelse hermed,  


  

 b)  

 	  

 udtrykket »person«  

 omfatter en fysisk person, et selskab og enhver anden sammenslutning af  

 personer,  


  

 c)  

 	  

 udtrykket »selskab«  

 betyder enhver juridisk person eller enhver sammenslutning, der i  

 skattemæssig  

 henseende behandles som en juridisk person,  


  

 d)  

 	  

 udtrykket »foretagende«  

 finder anvendelse på drift af enhver form for erhvervsvirksomhed,  


  

 e)  

 	  

 udtrykkene  

 »foretagende i et område« og »foretagende i det andet område« betyder  

 henholdsvis et foretagende, som drives af en person, der er hjemmehørende i  

 et  

 område, og et foretagende, som drives af en person, der er hjemmehørende i  

 det  

 andet område,  


  

 f)  

 	  

 udtrykket  

 »international trafik« betyder enhver transport med skib eller fly, der  

 anvendes af et foretagende i et område, bortset fra tilfælde, hvor skibet  

 eller  

 flyet udelukkende anvendes mellem steder i det andet område,  


  

 g)  

 	  

 udtrykket »kompetent  

 myndighed« betyder:  


  

 (i)  

 	  

 i det område, hvor  

 den skattelovgivning, der administreres af det danske skatteministerium,  

 finder  

 anvendelse: Told- og Skattestyrelsen,  


  

 (ii)  

 	  

 i det område, hvor  

 den skattelovgivning, der administreres af skatteafdelingen i  

 finansministeriet  

 i Taipei, finder anvendelse: Generaldirektøren for skatteafdelingen eller  

 dennes befuldmægtigede repræsentant,  


  

 h)  

 	  

 udtrykket »erhvervsvirksomhed«  

 indbefatter udøvelse af liberalt erhverv og anden virksomhed af selvstændig  

 karakter.  


  

 2. Ved et områdes anvendelse af aftalen til hver en tid  

 skal ethvert udtryk, som ikke er defineret deri, medmindre andet følger af  

 sammenhængen, tillægges den betydning, som det har på dette tidspunkt i dette  

 områdes lovgivning vedrørende de skatter, som aftalen finder anvendelse på,  

 idet enhver betydning i de skattelove, der anvendes i dette område, går forud  

 for den betydning, dette udtryk er tillagt andre steder i dette områdes  

 lovgivning.  


  

 Artikel 4  


  

 Skattemæssigt hjemsted  


  

 1. I denne aftale betyder udtrykket »en person, der er  

 hjemmehørende i et område,« enhver person som i henhold til lovgivningen i  

 dette område er skattepligtig der på grund af bopæl, hjemsted, registrering,  

 ledelsens sæde eller ethvert andet kriterium af lignende karakter, og  

 omfatter  

 også en myndighed, der administrerer et område og enhver dertil hørende  

 underafdeling eller lokal myndighed.  


  

 2. Ved anvendelsen af denne aftale anses en person ikke  

 for at være hjemmehørende i et område, hvis denne person kun er skattepligtig  

 til dette område for så vidt angår indkomst fra kilder i dette område. Dette  

 stykke finder ikke anvendelse på fysiske personer, som er hjemmehørende i det  

 område,  

 der er nævnt i artikel 2, stykke 1, litra b, så længe fysiske personer, som  

 er  

 hjemmehørende dér, kun er skattepligtige for så vidt angår indkomst fra  

 kilder  

 i dette område.  


  

 3. Hvis en fysisk person efter bestemmelserne i stykke 1  

 er hjemmehørende i begge områder, bestemmes hans status efter følgende  

 regler:  


  

 a)  

 	  

 Han skal anses for  

 kun at være hjemmehørende i det område, hvor han har en fast bolig til sin  

 rådighed. Hvis han har en fast bolig til sin rådighed i begge områder, skal  

 han  

 anses for at være hjemmehørende i det område, hvormed han har de stærkeste  

 personlige og økonomiske forbindelser (midtpunkt for sine livsinteresser).  


  

 b)  

 	  

 Hvis det ikke kan  

 afgøres, i hvilket område han har midtpunkt for sine livsinteresser, eller  

 hvis  

 han ikke har en fast bolig til sin rådighed i nogen af områderne, skal han  

 anses for kun at være hjemmehørende i det område, hvor han sædvanligvis har  

 ophold.  


  

 c)  

 	  

 Hvis han  

 sædvanligvis har ophold i begge områder, eller hvis han ikke har sådant  

 ophold  

 i nogen af dem, skal han anses for kun at være hjemmehørende i det område,  

 hvor  

 han er statsborger i henhold til dette områdes lovgivning.  


  

 d)  

 	  

 Hvis han er  

 statsborger som nævnt ovenfor under litra c i begge områder, eller hvis han  

 ikke er statsborger i nogen af dem, skal områdernes kompetente myndigheder  

 afgøre spørgsmålet ved gensidig aftale.  


  

 4. En juridisk person, en fond eller anden enhed, som er  

 etableret i et område i henhold til dette områdes lovgivning med det formål  

 at  

 stille pensioner og andre lignende ydelser til rådighed for fysiske personer,  

 og som generelt er fritaget for beskatning i dette område, skal ved  

 anvendelse  

 af aftalen anses for at være hjemmehørende i dette område.  


  

 5. Hvis en juridisk person efter bestemmelserne i stykke  

 1 er hjemmehørende i begge områder, skal den anses for kun at være  

 hjemmehørende i det område, hvor dens virkelige ledelse har sit sæde.  


  

 Artikel 5  


  

 Fast driftssted  


  

 1. I denne aftale betyder udtrykket »fast driftssted« et  

 fast forretningssted, gennem hvilket et foretagendes virksomhed helt eller  

 delvis udøves.  


  

 2. Udtrykket »fast driftssted« omfatter navnlig:  


  

 a)  

 	  

 et sted, hvorfra et  

 foretagende ledes,  


  

 b)  

 	  

 en filial,  


  

 c)  

 	  

 et kontor,  


  

 d)  

 	  

 en fabrik,  


  

 e)  

 	  

 et værksted,  


  

 f)  

 	  

 en mine, en olie-  

 eller gaskilde, et stenbrud eller ethvert andet sted, hvor naturforekomster  

 udvindes.  


  

 3. En byggeplads eller et anlægs- eller  

 monteringsarbejde udgør kun et fast driftssted, hvis det varer mere end 6  

 måneder.  


  

 4. Et foretagende i et område anses for at have fast  

 driftssted i det andet område hvis:  


  

 a)  

 	  

 en installation  

 eller borerig eller skib, som anvendes ved efterforskning af  

 naturforekomster,  

 er i drift i mere end seks måneder,  


  

 b)  

 	  

 foretagendet udfører  

 tilsynsopgaver i mere end seks måneder i forbindelse med et bygge-, anlægs-  

 eller installationsarbejde, som finder sted i det andet område,  


  

 c)  

 	  

 foretagendet leverer  

 tjenesteydelser, herunder konsulentbistand, ved hjælp af ansatte eller andet  

 personale eller personer engageret af foretagendet til det pågældende formål,  

 men kun når sådan virksomhed på den samme opgave eller anden opgave i  

 forbindelse hermed varer i en periode eller i perioder, der sammenlagt udgør  

 mindst seks måneder inden for en 12-månedersperiode.  


  

 5. Ved beregningen af varigheden af virksomhed som  

 omhandlet i stykke 3 og stykke 4 skal perioder, hvor virksomhed udøves i et  

 område af et foretagende, som er forbundet med et andet foretagende,  

 medregnes  

 i den periode, hvor det andet foretagendet udøver virksomhed, hvis den  

 førstnævnte  

 virksomhed har forbindelse med virksomhed udøvet i det andet område af det  

 sidstnævnte foretagende. Det er en forudsætning, at perioder, hvor to eller  

 flere forbundne foretagender udøver virksomhed samtidig, kun medregnes én  

 gang.  

 Et foretagende anses for at være forbundet med et andet foretagende, hvis det  

 ene direkte eller indirekte kontrolleres af det andet, eller hvis de begge  

 direkte  

 eller indirekte kontrolleres af tredjemand.  


  

 6. Uanset de foregående bestemmelser i denne artikel  

 omfatter udtrykket »fast driftssted« ikke:  


  

 a)  

 	  

 anvendelsen af  

 indretninger udelukkende med henblik på oplagring, udstilling eller  

 udlevering  

 af varer tilhørende foretagendet,  


  

 b)  

 	  

 opretholdelsen af et  

 varelager tilhørende foretagendet udelukkende med henblik på oplagring,  

 udstilling eller udlevering,  


  

 c)  

 	  

 opretholdelsen af et  

 varelager tilhørende foretagendet udelukkende med henblik på forarbejdning  

 hos  

 et andet foretagende,  


  

 d)  

 	  

 opretholdelsen af et  

 fast forretningssted udelukkende med henblik på at foretage indkøb af varer  

 eller indsamle oplysninger for foretagendet,  


  

 e)  

 	  

 opretholdelsen af et  

 fast forretningssted udelukkende med henblik på at udøve enhver anden  

 virksomhed  

 af forberedende eller afhjælpende karakter for foretagendet,  


  

 f)  

 	  

 opretholdelsen af et  

 fast forretningssted udelukkende for at udøve enhver kombination af de i  

 litra  

 a - e nævnte former for virksomhed, forudsat at det faste forretningssteds  

 samlede virksomhed som resultat af denne kombination er af forberedende eller  

 afhjælpende karakter.  


  

 7. Hvis en person, som ikke er en sådan uafhængig  

 repræsentant som omhandlet i stykke 8, handler på et foretagendes vegne, og  

 denne person i et område har og sædvanligvis udøver en fuldmagt til at indgå  

 aftaler i foretagendets navn, skal dette foretagende uanset bestemmelserne i  

 stykke 1 og 2 anses for at have et fast driftssted i dette område med hensyn  

 til enhver virksomhed, som denne person påtager sig for foretagendet,  

 medmindre  

 denne persons virksomhed er begrænset til sådan virksomhed, som er nævnt i  

 stykke 6, som, hvis den var udøvet gennem et fast forretningssted, ikke ville  

 gøre dette faste forretningssted til et fast driftssted i henhold til  

 bestemmelserne i dette stykke.  


  

 8. Et foretagende anses ikke for at have et fast  

 driftssted i et område, blot fordi det driver erhvervsvirksomhed i dette  

 område  

 gennem en mægler, kommissionær eller enhver anden uafhængig repræsentant,  

 forudsat at sådanne personer handler inden for rammerne af deres sædvanlige  

 erhvervsvirksomhed.  


  

 9. Den omstændighed at et selskab, der er hjemmehørende  

 i et område, kontrollerer eller kontrolleres af et selskab, der er  

 hjemmehørende i det andet område, eller som driver erhvervsvirksomhed i dette  

 anden  

 område (enten gennem et fast driftssted eller på anden måde), medfører ikke i  

 sig selv, at det ene selskab anses for et fast driftssted for det andet.  


  

 Artikel 6  


  

 Indkomst af fast ejendom  


  

 1. Indkomst som en person, der er hjemmehørende i et  

 område, oppebærer af fast ejendom (herunder indkomst af land- eller  

 skovbrug),  

 som er beliggende i det andet område, kan beskattes i dette andet område.  


  

 2. Udtrykket »fast ejendom« har den betydning, som det  

 har i lovgivningen i det område, hvor den pågældende ejendom er beliggende.  

 Udtrykket indbefatter i alle tilfælde tilbehør til fast ejendom, besætning og  

 redskaber, der anvendes i land- og skovbrug, rettigheder på hvilke  

 bestemmelserne i civilretten om fast ejendom finder anvendelse, brugsret til  

 fast ejendom og retten til variable eller faste betalinger som vederlag for  

 udnyttelsen af, eller retten til at udnytte, mineralforekomster, kilder og  

 andre naturforekomster. Skibe, både og fly anses ikke for fast ejendom.  


  

 3. Bestemmelserne i stykke 1 finder anvendelse på indkomst,  

 der hidrører fra direkte brug, udleje eller enhver anden form for benyttelse  

 af  

 fast ejendom.  


  

 4. Bestemmelserne i stykke 1 og 3 finder også anvendelse  

 på indkomst af fast ejendom, der tilhører et foretagende.  


  

 Artikel 7  


  

 Fortjeneste ved erhvervsvirksomhed  


  

 1. Fortjeneste, som oppebæres af et foretagende i et  

 område, kan kun beskattes i dette område, medmindre foretagendet driver  

 erhvervsvirksomhed i det andet område gennem et der beliggende fast  

 driftssted.  

 Hvis foretagendet driver førnævnte erhvervsvirksomhed, kan foretagendets  

 fortjeneste beskattes i det andet område, men kun den del deraf, som kan  

 henføres til dette faste driftssted.  


  

 2. Hvis et foretagende i et område driver  

 erhvervsvirksomhed i det andet område gennem et der beliggende fast  

 driftssted,  

 skal der, medmindre bestemmelserne i stykke 3 medfører andet, i hvert område  

 til dette faste driftssted henføres den fortjeneste, som det kunne forventes  

 at  

 opnå, hvis det havde været et frit og uafhængigt foretagende, der var  

 beskæftiget med den samme eller lignende virksomhed på de samme eller  

 lignende  

 vilkår, og som under fuldstændigt frie forhold gjorde forretninger med det  

 foretagende, hvis faste driftssted det er.  


  

 3. Ved opgørelsen af et fast driftssteds fortjeneste kan  

 der foretages fradrag for omkostninger, som er afholdt for det faste  

 driftssted, herunder generalomkostninger afholdt til ledelse og  

 administration,  

 hvad enten omkostningerne er afholdt i det område, hvor det faste driftssted  

 er  

 beliggende, eller andre steder.  


  

 4. Hvis det har været sædvane i et område at opgøre den  

 fortjeneste, der kan henføres til et fast driftssted, på grundlag af en  

 fordeling af foretagendets samlede fortjeneste mellem dets forskellige  

 afdelinger, forhindrer intet i stykke 2 dette område i at ansætte den  

 skattepligtige  

 fortjeneste på grundlag af en sådan sædvanemæssig fordeling. Den valgte  

 fordelingsmetode skal dog være sådan, at resultatet bliver i overensstemmelse  

 med de principper, der er fastlagt i denne artikel.  


  

 5. Ingen fortjeneste kan henføres til et fast driftssted,  

 blot fordi dette faste driftssted har foretaget indkøb af varer for  

 foretagendet.  


  

 6. Ved anvendelsen af de foregående stykker skal den  

 fortjeneste, der henføres til det faste driftssted, opgøres efter samme  

 metode  

 år for år, medmindre der er god og fyldestgørende grund til at anvende en  

 anden  

 fremgangsmåde.  


  

 7. Hvis fortjeneste omfatter indkomster, som er  

 omhandlet særskilt i andre artikler i denne aftale, berøres bestemmelserne i  

 disse andre artikler ikke af bestemmelserne i denne artikel.  


  

 Artikel 8  


  

 Skibs- og luftfart  


  

 1. Fortjeneste, der oppebæres af et foretagende i et  

 område ved drift af skibe og fly i international trafik, kan kun beskattes i  

 dette område.  


  

 2. Ved anvendelsen af denne artikel indbefatter  

 fortjeneste ved drift af skibe eller fly i international trafik  


  

 a)  

 	  

 fortjeneste ved  

 udlejning af skibe eller fly bemandet (time-charter eller voyage-charter)  

 eller  

 ubemandet (bareboat-charter), og  


  

 b)  

 	  

 fortjeneste ved brug,  

 rådighedsstillelse eller udlejning af containere (herunder anhængere og  

 lignende  

 udstyr til transport af containere), som anvendes til transport af varer  

 eller  

 gods,  


  

 når sådan udlejning henholdsvis  

 sådan brug, rådighedsstillelse eller udlejning har nær tilknytning til drift  

 af  

 skibe eller fly i international trafik.  


  

 3. Bestemmelserne i stykke 1 og 2 finder også anvendelse  

 på fortjeneste ved deltagelse i en pool, et forretningsfællesskab eller en  

 international driftsorganisation.  


  

 4. Hvis foretagender fra forskellige jurisdiktioner er  

 gået sammen om at drive skibe eller fly i international trafik gennem et  

 forretningskonsortium, finder bestemmelserne i denne artikel kun anvendelse  

 på  

 den del af fortjenesten, som svarer til den andel i konsortiet, som ejes af  

 et  

 foretagende i et område.  


  

 Artikel 9  


  

 Forbundne foretagender  


  

 1. Hvis  


  

 a)  

 	  

 et foretagende i et  

 område direkte eller indirekte deltager i ledelsen af, kontrollen med eller  

 kapitalen  

 i et foretagende i det andet område, eller  


  

 b)  

 	  

 de samme personer  

 direkte eller indirekte deltager i ledelsen af, kontrollen med eller  

 kapitalen  

 i såvel et foretagende i et område som et foretagende i det andet område,  


  

 og der i noget af disse tilfælde  

 mellem de to foretagender er aftalt eller fastsat vilkår vedrørende deres  

 forretningsmæssige eller finansielle forbindelser, der afviger fra de vilkår,  

 som ville være blevet aftalt mellem uafhængige foretagender, kan enhver  

 fortjeneste, som, hvis disse vilkår ikke havde foreligget, ville være  

 tilfaldet  

 et af disse foretagender, men som på grund af disse vilkår ikke er tilfaldet  

 dette, medregnes til dette foretagendes fortjeneste og beskattes i  

 overensstemmelse hermed.  


  

 2. Hvis et område til et foretagendes fortjeneste i  

 dette område medregner - og i overensstemmelse hermed beskatter -  

 fortjeneste,  

 som et foretagende i det andet område er blevet beskattet af i dette andet  

 område, og den således medregnede for tjeneste er fortjeneste, som ville være  

 tilfaldet foretagendet i det førstnævnte område, hvis vilkårene, der er af  

 talt  

 mellem de to foretagender, havde været de samme, som ville have været aftalt  

 mellem uafhængige foretagender, skal dette andet område foretage en passende  

 regulering af det skattebeløb, som er beregnet der af fortjenesten. Ved  

 fastsættelsen  

 af sådan regulering skal der tages skyldigt hensyn til de øvrige bestemmelser  

 i  

 denne aftale, og områdernes kompetente myndigheder skal om nødvendigt rådføre  

 sig med hinanden.  


  

 Artikel 10  


  

 Udbytte  


  

 1. Udbytte, som udbetales af et selskab, der er  

 hjemmehørende i et område, til en person, der er hjemmehørende i det andet  

 område, kan beskattes i dette andet område.  


  

 2. Sådant udbytte kan dog også beskattes i det område,  

 hvor det selskab, der udbetaler udbyttet, er hjemmehørende, og i henhold til  

 lovgivningen i dette område, men hvis den retmæssige ejer af udbyttet er  

 hjemmehørende i det andet område, må den således pålignede skat ikke  

 overstige  

 10 pct. af bruttobeløbet af udbyttet.  


  

 Områdernes kompetente myndigheder skal ved gensidig aftale  

 fastsætte de nærmere regler for gennemførelsen af disse begrænsninger.  


  

 Dette stykke berører ikke adgangen til at beskatte selskabet af  

 den fortjeneste, hvoraf udbyttet er udbetalt.  


  

 3. Udtrykket »udbytte« betyder i denne artikel indkomst  

 af aktier eller andre rettigheder, som ikke er gældsfordringer, og som giver  

 ret til andel i fortjeneste, samt indkomst af andre selskabsrettigheder, der  

 er  

 undergivet samme skattemæssige behandling som indkomst af aktier i henhold  

 til  

 lovgivningen i det område, hvor det selskab, der foretager udlodningen, er  

 hjemmehørende.  


  

 4. Bestemmelserne i stykke 1 og 2 finder ikke  

 anvendelse, hvis udbyttets retmæssige ejer, der er hjemmehørende i et område,  

 driver erhvervsvirksomhed i det andet område, hvor det udbyttebetalende  

 selskab  

 er hjemmehørende, gennem et dér beliggende fast driftssted, og den  

 aktiebesiddelse, som ligger til grund for udbetalingen af udbyttet, har  

 direkte  

 forbindelse med et sådant fast driftssted. I så fald finder bestemmelserne i  

 artikel 7 anvendelse.  


  

 5. Hvis et selskab, som er hjemmehørende i et område,  

 oppebærer fortjeneste eller indkomst fra det andet område, må dette andet  

 område ikke påligne nogen skat på udbytte, som udbetales af selskabet,  

 medmindre udbyttet udbetales til en person, der er hjemmehørende i dette  

 andet  

 område, eller medmindre den aktiebesiddelse, som ligger til grund for  

 udbetalingen af udbyttet, har direkte forbindelse med et fast driftssted, der  

 er beliggende i dette andet område, eller undergive selskabets ikke-udloddede  

 fortjeneste en skat på selskabets ikke-udloddede fortjeneste, selv om det  

 udbetalte udbytte eller den ikke-udloddede fortjeneste helt eller delvis  

 består  

 af fortjeneste eller indkomst, der hidrører fra dette andet område.  


  

 Artikel 11  


  

 Renter  


  

 1. Renter, der hidrører fra et område og betales til en  

 person, der er hjemmehørende i det andet område, kan beskattes i dette andet  

 område.  


  

 2. Sådanne renter kan dog også beskattes i det område,  

 hvorfra den hidrører og i henhold til lovgivningen i dette område, men hvis  

 den  

 retmæssige ejer af renten er hjemmehørende i det andet område, må den således  

 pålagte skat ikke overstige 10 pct. af bruttobeløbet af renterne.  


  

 Områdernes kompetente myndigheder skal ved gensidig aftale  

 fastsætte de nærmere regler for gennemførelsen af disse begrænsninger.  


  

 3. Uanset bestemmelserne i stykke 2 kan der ikke  

 opkræves skat af renter, hvis den retmæssige ejer er en offentlig institution  

 (herunder en centralbank) i et område eller et organ (herunder en finansiel  

 institution), som ejes eller kontrolleres af en myndighed, der administrerer  

 et  

 område.  


  

 4. Udtrykket »renter« betyder i denne artikel indkomst  

 af gældsfordringer af enhver art, hvad enten de er sikret ved pant i fast  

 ejendom eller ikke, og hvad enten de indeholder en ret til en andel i  

 skyldnerens fortjeneste eller ikke, og især indkomst af offentlige  

 gældsbeviser  

 og indkomst af obligationer eller forskrivninger, herunder agiobeløb og  

 gevinster,  

 der knytter sig til sådanne gældsbeviser, obligationer eller forskrivninger.  

 Morarenter ved for sen betaling anses ikke for renter efter denne artikel.  


  

 5. Bestemmelserne i stykke 1 og 2 finder ikke  

 anvendelse, hvis renternes retmæssige ejer, der er hjemmehørende i et område,  

 driver erhvervsvirksomhed i det andet område, hvorfra renterne hidrører,  

 gennem  

 et der beliggende fast driftssted, og den fordring, som ligger til grund for  

 de  

 betalte renter, har direkte forbindelse med et sådant fast driftssted. I så  

 fald finder bestemmelserne i artikel 7 anvendelse.  


  

 6. Renter anses for at hidrøre fra et område, når de  

 betales af en person, der er hjemmehørende i dette område. Hvis den person,  

 der  

 betaler renterne, hvad enten han er hjemmehørende i et område eller ikke, har  

 et fast driftssted i et område i forbindelse med hvilket gældsforholdet,  

 hvoraf  

 renten er betalt, var stiftet, og sådanne renter påhviler et sådant fast  

 driftssted, anses sådanne renter for at hidrøre fra det område, hvor det  

 faste  

 driftssted er beliggende.  


  

 7. Hvis en særlig forbindelse mellem den, der betaler  

 renter, og den retmæssige ejer, eller mellem disse og en tredje person, har  

 bevirket, at renterne, set i forhold til den gældsfordring for hvilken de er  

 betalt, overstiger det beløb, som ville være blevet aftalt mellem betaleren  

 og  

 den retmæssige ejer, hvis en sådan forbindelse ikke havde foreligget, finder  

 bestemmelserne i denne artikel kun anvendelse på det sidstnævnte beløb. I så  

 fald kan det overskydende beløb beskattes i henhold til lovgivningen i hver  

 af  

 områderne under skyldig hensyntagen til de øvrige bestemmelser i denne  

 aftale.  


  

 Artikel 12  


  

 Royalties  


  

 1. Royalties, der hidrører fra et område og betales til  

 en person, der er hjemmehørende i det andet område, kan beskattes i dette  

 andet  

 område.  


  

 2. Sådanne royalties kan dog også beskattes i det  

 område, hvorfra de hidrører og i henhold til lovgivningen i dette område, men  

 hvis den retmæssige ejer af royaltybeløbet er hjemmehørende i det andet  

 område,  

 må den således pålagte skat ikke overstige 10 pct. af af royaltybeløbet  

 brutto.  


  

 Områdernes kompetente myndigheder skal ved gensidig aftale  

 fastsætte de nærmere regler for gennemførelsen af disse begrænsninger.  


  

 3. Udtrykket »royalties« betyder i denne artikel  

 betalinger af enhver art, der modtages som vederlag for anvendelsen af, eller  

 retten til at anvende, enhver ophavsret til et litterært, kunstnerisk eller  

 videnskabeligt arbejde, herunder spillefilm, ethvert patent, varemærke,  

 mønster  

 eller model, tegning, hemmelig formel eller fremstillingsmetode, eller for  

 oplysninger om industrielle, kommercielle eller videnskabelige erfaringer.  

 Medmindre bestemmelserne i artikel 16 medfører andet, omfatter udtrykket  

 »royalties«  

 også betalinger af enhver art for anvendelsen af eller retten til at anvende  

 en  

 persons navn, billede eller andre tilsvarende rettigheder, der knytter sig  

 til  

 en person, såvel som film eller bånd med optrædende kunstnere eller  

 sportsfolk  

 anvendt til udsendelse i radio eller fjernsyn.  


  

 4. Bestemmelserne i stykke 1 og 2 finder ikke  

 anvendelse, hvis royaltybeløbets retmæssige ejer, der er hjemmehørende i et  

 område, driver erhvervsvirksomhed i det andet område, hvorfra royaltybeløbet  

 hidrører, gennem et dér beliggende fast driftssted, og den rettighed eller  

 det  

 formuegode, som ligger til grund for de udbetalte royalties, har direkte  

 forbindelse med et sådant fast driftssted. I så fald finder bestemmelserne i  

 artikel 7 anvendelse.  


  

 5. Royalties anses for at hidrøre fra et område, når de  

 betales af en person, der er hjemmehørende i dette område. Hvis den person,  

 der  

 betaler royaltybeløbet, hvad enten han er hjemmehørende i et område eller  

 ikke,  

 har et fast driftssted i et område i forbindelse med hvilket forpligtelsen  

 til  

 at betale royaltybeløbet var stiftet, og sådanne royalties påhviler et sådant  

 fast driftssted, anses sådanne royalties for at hidrøre fra det område, hvor  

 det faste driftssted er beliggende.  


  

 6. Hvis en særlig forbindelse mellem den, der betaler  

 royalties, og den retmæssige ejer, eller mellem disse og en tredje person,  

 har bevirket,  

 at royaltybeløbet, set i forhold til den anvendelse, rettighed eller  

 oplysning  

 for hvilken det er betalt, overstiger det beløb, som ville være blevet aftalt  

 mellem betaleren og den retmæssige ejer, hvis en sådan forbindelse ikke havde  

 foreligget, finder bestemmelserne i denne artikel kun anvendelse på det  

 sidstnævnte beløb. I så fald skal det overskydende beløb kunne beskattes  

 henhold lovgivningen i hver af områderne under skyldig hensyntagen til de  

 øvrige  

 bestemmelser i denne aftale.  


  

 Artikel 13  


  

 Kapitalgevinster  


  

 1. Fortjeneste, som en person, der er hjemmehørende i et  

 område, erhverver ved afhændelse af fast ejendom som omhandlet i artikel 6,  

 og  

 som er beliggende i det andet område, kan beskattes i dette andet område.  


  

 2. Fortjeneste ved afhændelse af rørlig ejendom, der  

 udgør en del af erhvervsformuen i et fast driftssted, som et foretagende i et  

 område har i det andet område, herunder fortjeneste ved afhændelse af et  

 sådant  

 fast driftssted (særskilt eller sammen med hele foretagendet), kan beskattes  

 i  

 dette andet område.  


  

 3. Fortjeneste, der oppebæres af et foretagende i et  

 område ved afhændelse af skibe eller fly, som anvendes i international  

 trafik,  

 eller af rørlig ejendom, som er knyttet til driften af sådanne skibe eller  

 fly,  

 kan kun beskattes i dette område.  


  

 4. Fortjeneste, der oppebæres af en person, som er  

 hjemmehørende i et område, ved afhændelse af aktier, hvis værdi for mere end  

 50  

 procents vedkommende direkte eller indirekte hidrører fra fast ejendom  

 beliggende i det andet område, kan beskattes i dette andet område.  


  

 5. Fortjeneste ved afhændelse af alle andre formuegoder  

 end de, der er nævnt i stykke 1, 2, 3 og 4, kan kun beskattes i det område,  

 hvor afhænderen er hjemmehørende.  


  

 6. Hvis foretagender fra forskellige jurisdiktioner er  

 gået sammen om at drive skibe eller fly i international trafik gennem et  

 forretningskonsortium, finder bestemmelserne i stykke 3 kun anvendelse på den  

 del af kapitalgevinsten, som svarer til den andel i konsortiet, som ejes af  

 et  

 foretagende i et område.  


  

 Artikel 14  


  

 Personligt arbejde i ansættelsesforhold  


  

 1. Medmindre bestemmelserne i artiklerne 15, 17 og 18  

 medfører andet, kan gage, løn og andre lignende vederlag, som oppebæres af en  

 person, der er hjemmehørende i et område, for personligt arbejde, kun  

 beskattes  

 i dette område, medmindre arbejdet er udført i det andet område. Er arbejdet  

 udført der, kan sådant vederlag beskattes i dette andet område.  


  

 2. Uanset bestemmelserne i stykke 1 kan vederlag, som  

 oppebæres af en person, der er hjemmehørende i et område, for personligt  

 arbejde udført i det andet område, kun beskattes i det førstnævnte område,  

 hvis:  


  

 a)  

 	  

 modtageren opholder  

 sig i den andet område i en eller flere perioder, der tilsammen ikke  

 overstiger  

 183 dage i en 12-måneders periode, der begynder eller slutter i det  

 pågældende  

 skatteår, og  


  

 b)  

 	  

 vederlaget betales af  

 eller for en arbejdsgiver, der er hjemmehørende i det førstnævnte område, og  


  

 c)  

 	  

 vederlaget ikke  

 påhviler et fast driftssted, som arbejdsgiveren har i det andet område.  


  

 3. Uanset de foregående bestemmelser i denne artikel kan  

 vederlag for personligt arbejde, som udføres om bord på et skib eller fly,  

 der  

 anvendes i international trafik af et foretagende i et område, beskattes i  

 dette område.  


  

 Artikel 15  


  

 Bestyrelseshonorarer  


  

 Bestyrelseshonorarer og andre lignende vederlag, som  

 oppebæres af en person, der er hjemmehørende i et område, i hans egenskab af  

 medlem af bestyrelse for et selskab, der er hjemmehørende i det andet område,  

 kan beskattes i dette andet område.  


  

 Artikel 16  


  

 Kunstnere og sportsfolk  


  

 1. Uanset bestemmelserne i artiklerne 7 og 14 kan  

 indkomst, som oppebæres af en person, der er hjemmehørende i et område, som  

 optrædende kunstner, såsom teater-, film-, radio- eller fjernsynskunstner  

 eller  

 musiker eller som sportsudøver, ved hans personligt udøvede virksomhed som  

 sådan i det andet område, beskattes i dette andet område.  


  

 2. Hvis indkomst ved personlig virksomhed, som udøves i  

 egenskab af optrædende kunstner eller sportsudøver, ikke tilfalder kunstneren  

 eller sportsudøveren selv, men en anden person, kan denne indkomst, uanset  

 bestemmelserne i artiklerne 7 og 14, beskattes i det område, hvor kunstnerens  

 eller sportsudøverens virksomhed udøves.  


  

 3. Bestemmelserne i stykke 1 og 2 finder ikke anvendelse  

 på indkomst, der oppebæres ved virksomhed, som udøves i et område af  

 kunstnere  

 eller sportsudøvere, hvis besøget i dette område helt eller i det væsentlige  

 er  

 støttet af offentlige midler fra det ene eller begge områder eller en dertil  

 hørende underafdeling eller lokal myndighed. I sådanne tilfælde kan  

 indkomsten  

 kun beskattes i det område, hvor kunstneren eller sportsudøveren er  

 hjemmehørende.  


  

 Artikel 17  


  

 Pensioner, sociale ydelser og lignende betalinger  


  

 1. Betalinger, som en fysisk person, der er  

 hjemmehørende i et område, modtager efter den sociale sikringslovgivning i  

 det  

 andet område eller efter enhver anden ordning fra midler tilvejebragt af  

 dette  

 andet område eller en dertil hørende underafdeling eller lokal myndighed, kan  

 beskattes i dette andet område.  


  

 2. Medmindre bestemmelserne i denne artikels stykke 1 og  

 artikel 18, stykke 2, medfører andet, kan pensioner og andre lignende  

 vederlag,  

 der hidrører fra et område og udbetales til en person, der er hjemmehørende i  

 det andet område, hvad enten dette sker for tidligere tjenesteydelser eller  

 ikke, kun beskattes i dette andet område. Sådanne pensioner og andre lignende  

 vederlag kan dog beskattes i det førstnævnte område, hvis  


  

 a)  

 	  

 bidrag indbetalt af  

 modtageren til pensionsordningen blev fratrukket i modtagerens skattepligtige  

 indkomst i det førstnævnte område efter lovgivningen i dette område, eller  


  

 b)  

 	  

 bidrag indbetalt af  

 en arbejdsgiver ikke var skattepligtig indkomst for modtageren i det  

 førstnævnte  

 område efter lovgivningen i dette område.  


  

 3. Pensioner anses for at hidrøre fra et område, hvis de  

 udbetales af en pensionskasse eller anden tilsvarende institution, der  

 udbyder  

 pensionsordninger, som fysiske personer kan tilslutte sig med henblik på at  

 sikre sig pensionsydelser, når en sådan pensionskasse eller anden tilsvarende  

 institution er oprettet, skattemæssigt anerkendt og kontrolleret i henhold  

 til  

 lovgivningen i dette område.  


  

 Artikel 18  


  

 Offentligt hverv  


  

 1.  


  

 a)  

 	  

 Gage, løn og andre  

 lignende vederlag, undtagen pensioner, der udbetales af en myndighed, som  

 administrerer et område, eller en dertil hørende underafdeling eller lokal  

 myndighed, til en fysisk person for udførelse af hverv for sådanne  

 myndigheder,  

 kan kun beskattes i dette område.  


  

 b)  

 	  

 Sådan gage, løn eller  

 lignende vederlag kan dog kun beskattes i det andet område, hvis hvervet er  

 udført i dette område, og den pågældende er en i dette område hjemmehørende  

 person, som:  


  

 (i)  

 	  

 er statsborger i  

 dette område i henhold til gældende lov i dette område, eller  


  

 (ii)  

 	  

 ikke blev  

 hjemmehørende i dette område alene med det formål at udføre hvervet.  


  

 2.  


  

 a)  

 	  

 Enhver pension, som  

 udbetales af en myndighed, som administrerer et område, eller en dertil  

 hørende  

 underafdeling eller lokal myndighed, eller fra midler tilvejebragt af disse,  

 til en fysisk person for udførelse af hverv for sådanne myndigheder, kan kun  

 beskattes i dette område.  


  

 b)  

 	  

 En sådan pension kan  

 dog kun beskattes i det andet område, hvis modtageren er hjemmehørende i og i  

 henhold til gældende lov statsborger i dette område.  


  

 3. Bestemmelserne i artiklerne 14, 15, 16, og 17 finder  

 anvendelse på gage, løn og andre lignende vederlag, og på pensioner, der  

 udbetales for udførelse af hverv i forbindelse med erhvervsvirksomhed, der  

 drives af en myndighed som omhandlet i stykke 1.  


  

 Artikel 19  


  

 Studerende  


  

 Beløb, som en studerende eller lærling, der er, eller  

 som umiddelbart før han besøger et område, var hjemmehørende i det andet  

 område, og som opholder sig i det førstnævnte område udelukkende i studie-  

 eller uddannelsesøjemed, modtager med henblik på sit underhold, studium eller  

 uddannelse, skal ikke beskattes i dette område under forudsætning af, at  

 sådanne beløb hidrører fra kilder uden for dette område.  


  

 Artikel 20  


  

 Andre indkomster  


  

 1. Indkomster, som oppebæres af en person, der er  

 hjemmehørende i et område, og som ikke er omhandlet i de forudgående artikler  

 i  

 denne aftale, kan, uanset hvorfra de hidrører, kun beskattes i dette område.  


  

 2. Bestemmelserne i stykke 1 finder ikke anvendelse på  

 indkomst, bortset fra indkomst af fast ejendom som defineret i artikel 6,  

 stykke 2, hvis den i et område hjemmehørende modtager af sådan indkomst  

 driver  

 erhvervsvirksomhed i det andet område gennem et der beliggende fast  

 driftssted,  

 og den rettighed eller det formuegode, som ligger til grund for den udbetalte  

 indkomst, har direkte forbindelse med et sådant fast driftssted. I så fald  

 finder bestemmelserne i artikel 7 anvendelse.  


  

 3. Indkomst, som ikke er omhandlet i de foregående  

 artikler i aftalen, og som oppebæres af en person, der er hjemmehørende i et  

 område, fra kilder i det andet område, kan uanset bestemmelserne i stykke 1  

 og  

 2 også beskattes i dette andet område.  


  

 Artikel 21  


  

 Ophævelse af dobbeltbeskatning  


  

 Dobbeltbeskatning skal undgås således:  


  

 1. For så vidt angår det område, hvor den  

 skattelovgivning, der administreres af det danske skatteministerium, finder  

 anvendelse:  


  

 a)  

 	  

 Når en person, som  

 er hjemmehørende i det område, hvor den skattelovgivning, der administreres  

 af  

 det danske skatteministerium, finder anvendelse, erhverver indkomst, som  

 efter  

 bestemmelserne i denne aftale kan beskattes i det område, hvor den  

 skattelovgivning, der administreres af skatteafdelingen i finansministeriet i  

 Taipei, finder anvendelse, skal det førstnævnte område indrømme fradrag i den  

 pågældende persons indkomstskat med et beløb svarende til den indkomstskat,  

 der  

 er betalt i det andet område, medmindre bestemmelserne i litra c medfører  

 andet.  


  

 b)  

 	  

 Fradraget kan dog  

 ikke overstige den del af indkomstskatten, som beregnet inden fradraget er  

 givet, der svarer til den indkomst, som kan beskattes i det andet område.  


  

 c)  

 	  

 Når en person, som  

 er hjemmehørende i det område, hvor den skattelovgivning, der administreres  

 af  

 det danske skatteministerium, finder anvendelse, erhverver indkomst, som  

 efter  

 bestemmelserne i denne aftale kun kan beskattes i det område, hvor den  

 skattelovgivning, der administreres af skatteafdelingen i finansministeriet i  

 Taipei, finder anvendelse, kan det førstnævnte område medregne denne indkomst  

 i  

 beskatningsgrundlaget, men skal i indkomstskatten tillade fradraget den del  

 af  

 indkomstskatten, som kan henføres til den indkomst, der hidrører fra det  

 andet område.  


  

 2. For så vidt angår det område, hvor den  

 skattelovgivning, der administreres af skatteafdelingen i finansministeriet i  

 Taipei, finder anvendelse:  


  

 Når en person, som er hjemmehørende i det område, hvor den  

 skattelovgivning, der administreres af skatteafdelingen i finansministeriet i  

 Taipei, finder anvendelse, erhverver indkomst fra det andet område hvor den  

 skattelovgivning, der administreres af det danske skatteministerium, finder  

 anvendelse, skal den indkomstskat, der i henhold til bestemmelserne i denne  

 aftale er betalt i det andet område, fradrages i den skat, som pålægges denne  

 person i det førstnævnte område. Fradraget kan dog ikke overstige den skat,  

 som  

 i det førstnævnte område pålægges indkomsten efter dette områdes skattelove  

 og  

 bestemmelser.  


  

 Artikel 22  


  

 Ikke-diskriminering  


  

 1. Personer, som er statsborgere i et område i henhold  

 til dette områdes lovgivning, må ikke i det andet område undergives nogen  

 beskatning eller dermed forbundne krav, som er anderledes eller mere  

 byrdefulde  

 end den beskatning og dermed forbundne krav, som personer, der statsborgere i  

 dette andet område i henhold til dette andet områdes lovgivning, under samme  

 forhold, særligt med hensyn til hjemsted, er eller måtte blive undergivet.  

 Uanset bestemmelserne i artikel 1 finder denne bestemmelse også anvendelse på  

 personer, der ikke er hjemmehørende i et eller begge områder.  


  

 2. Beskatningen af et fast driftssted, som et  

 foretagende i et område har i det andet område, må ikke være mindre  

 fordelagtig  

 i dette andet område end beskatningen af foretagender i dette andet område  

 ved  

 udøvelse af samme virksomhed. Denne bestemmelse kan ikke fortolkes som  

 forpligtende et område til at indrømme personer, der er hjemmehørende i det  

 andet område, de personlige skattemæssige begunstigelser, lempelser og  

 nedsættelser, som den som følge af ægteskabelig stilling eller forsørgerpligt  

 over for familie indrømmer personer, der er hjemmehørende inden for dens eget  

 område.  


  

 3. Medmindre bestemmelserne i artikel 9, stykke 1,  

 artikel 11, stykke 7, eller artikel 12, stykke 6, finder anvendelse, skal  

 renter, royalties og andre udbetalinger, der betales af et foretagende i et  

 område  

 til en person, der er hjemmehørende i det andet område, ved ansættelsen af et  

 sådant foretagendes skattepligtige fortjeneste være fradragsberettigede under  

 samme betingelser, som hvis de var blevet betalt til en person, der er  

 hjemmehørende i det førstnævnte område.  


  

 4. Foretagender i et område, hvis kapital helt eller  

 delvis ejes eller kontrolleres, direkte eller indirekte, af en eller flere  

 personer, der er hjemmehørende i det andet område, kan ikke i det førstnævnte  

 område undergives nogen beskatning eller dermed forbundne krav, som er  

 anderledes eller mere byrdefulde end den beskatning og dermed forbundne krav,  

 som andre tilsvarende foretagender i det førstnævnte område er eller måtte  

 blive undergivet.  


  

 5. Bestemmelserne i denne artikel finder anvendelse på  

 skatter, som er omfattet af denne aftale.  


  

 Artikel 23  


  

 Fremgangsmåden ved indgåelse af gensidige aftaler  


  

 1. Hvis en person mener, at foranstaltninger truffet af  

 et af områderne eller dem begge, for ham medfører eller vil medføre en  

 beskatning, som ikke er i overensstemmelse med bestemmelserne i denne aftale,  

 kan han, uanset hvilke retsmidler der måtte være foreskrevet i disse områders  

 interne lovgivning, indbringe sin sag for den kompetente myndighed i det  

 område, hvor han er hjemmehørende eller, hvis hans sag er omfattet af artikel  

 22, stykke 1, for den kompetente myndighed i det område, hvor han er  

 statsborger. Sagen skal indbringes inden tre år fra den dag, hvor der er  

 givet  

 ham den første underretning om den foranstaltning, der medfører en  

 beskatning,  

 som ikke er i overensstemmelse med bestemmelserne i aftalen.  


  

 2. Den kompetente myndighed skal, hvis indsigelsen synes  

 berettiget, og hvis myndigheden ikke selv kan nå frem til en rimelig løsning,  

 søge at løse sagen ved gensidig aftale med den kompetente myndighed i det  

 andet  

 område med henblik på at undgå beskatning, der ikke er i overensstemmelse med  

 aftalen. Enhver indgået aftale skal gennemføres uden hensyn til, hvilke  

 tidsfrister der er fastsat i områdernes interne lovgivning.  


  

 3. Områdernes kompetente myndigheder skal søge ved  

 gensidig aftale at løse vanskeligheder eller tvivlsspørgsmål, der måtte opstå  

 med hensyn til fortolkningen eller anvendelsen af aftalen. De kan også  

 forhandle om undgåelse af dobbeltbeskatning i tilfælde, som ikke er omhandlet  

 i  

 aftalen.  


  

 4. Områdernes kompetente myndigheder kan træde i direkte  

 forbindelse med hinanden, herunder gennem en fælles kommission bestående af  

 dem  

 selv eller deres repræsentanter, med henblik på indgåelse af en aftale i  

 henhold til de foregående stykker.  


  

 Artikel 24  


  

 Udveksling af oplysninger  


  

 1. Områdernes kompetente myndigheder skal udveksle  

 sådanne oplysninger, som kan forudses at være relevante for at gennemføre  

 bestemmelserne i denne aftale eller administrationen eller håndhævelsen af  

 områdernes interne lovgivning vedrørende skatter af enhver art og betegnelse,  

 der pålægges af vegne af områderne, deres underafdelinger eller lokale  

 myndigheder,  

 for så vidt som denne beskatning ikke strider mod aftalen. Udvekslingen af  

 oplysninger er ikke begrænset af artikel 1 og 2.  


  

 2. Alle oplysninger, der modtages af et område i medfør  

 af stykke 1, skal behandles som hemmelige på samme måde som oplysninger, der  

 er  

 indhentet i henhold til dette områdes interne lovgivning, og må kun meddeles  

 til personer eller myndigheder (herunder domstole og  

 forvaltningsmyndigheder),  

 der er beskæftiget med ligning, opkrævning, inddrivelse eller retsforfølgning  

 med hensyn til, klageafgørelser i forbindelse med de skatter, der er  

 omhandlet  

 i stykke 1, eller tilsyn med det førnævnte. Sådanne personer eller  

 myndigheder  

 må kun benytte oplysningerne til de nævnte formål. De kan meddele  

 oplysningerne  

 under offentlige retshandlinger eller i retsafgørelser.  


  

 3. Bestemmelserne i stykke 1 og 2 kan i intet tilfælde  

 fortolkes således, at der pålægges et område en pligt til:  


  

 a)  

 	  

 at udføre  

 forvaltningsakter, der strider mod dette eller det andet områdes lovgivning  

 og  

 forvaltningspraksis,  


  

 b)  

 	  

 at meddele  

 oplysninger, som ikke kan opnås i henhold til dette eller det andet områdes  

 lovgivning eller normale forvaltningspraksis,  


  

 c)  

 	  

 at meddele  

 oplysninger, som ville røbe nogen erhvervsmæssig, forretningsmæssig,  

 industriel, kommerciel eller faglig hemmelighed eller fremstillingsmetode,  

 eller oplysninger, hvis offentliggørelse ville stride mod almene interesser  

 (ordre public).  


  

 4. Hvis et område anmoder om oplysninger i medfør af  

 denne artikel, skal det andet område iværksætte de foranstaltninger, som er  

 til  

 rådighed for at indhente de pågældende oplysninger, uanset om dette andet  

 område ikke måtte have behov for disse oplysninger egne skatteformål.  

 Forpligtelsen  

 i det foregående punktum gælder, medmindre begrænsningerne i stykke 3  

 medfører  

 andet, bortset fra tilfælde, hvor sådanne begrænsninger ville afskære et  

 område  

 fra at meddele oplysninger, blot fordi dette område ikke selv har nogen  

 skattemæssig interesse i sådanne oplysninger.  


  

 5. I intet tilfælde kan bestemmelserne i stykke 3 tolkes  

 således, at de gør det muligt for et område at afslå af meddele oplysninger,  

 blot fordi oplysningerne skal indhentes hos en bank, anden finansiel  

 institution,  

 repræsentant eller person, som optræder som bemyndiget eller som formynder,  

 eller fordi oplysningerne drejer sig om ejerforhold i en tredje person.  


  

 Artikel 25  


  

 Bistand ved inddrivelse af skatter  


  

 1. Hvert af områderne skal bestræbe sig på, som var det  

 deres egne skatter, at inddrive enhver skat som omhandlet i artikel 2, som er  

 pålagt af det andet område, og hvor opkrævningen er nødvendig for at sikre,  

 at  

 fritagelse for eller nedsættelse af skat i medfør af denne aftale i det andet  

 område ikke gives til personer, som ikke er berettiget til sådanne fordele.  


  

 2. Bestemmelserne i denne artikel kan i intet tilfælde  

 fortolkes således, at der pålægges et område en pligt til:  


  

 a)  

 	  

 at udføre  

 forvaltningsakter, der strider mod denne eller det andet områdes lovgivning  

 og  

 forvaltningspraksis,  


  

 b)  

 	  

 at iværksætte  

 foranstaltninger, som ville stride mod almene interesser (ordre public),  


  

 c)  

 	  

 at yde bistand, hvis  

 det andet område ikke selv har truffet alle rimelige foranstaltninger for  

 henholdsvis  

 opkrævning eller sikring, som er til rådighed efter dette andet områdes  

 lovgivning eller forvaltningspraksis,  


  

 d)  

 	  

 at yde bistand i  

 tilfælde, hvor den administrative byrde for dette område klart ikke står mål  

 med de fordele, som det andet område opnår.  


  

 Artikel 26  


  

 Begrænsning af aftalefordele  


  

 1. Uanset nogen anden bestemmelse i denne aftale gælder,  

 at  


  

 a)  

 	  

 når et selskab, som  

 er hjemmehørende i et område, hovedsageligt oppebærer sin indkomst fra kilder  

 uden for dette område  


  

 (i)  

 	  

 ved at drive bank-,  

 finansierings- eller forsikringsvirksomhed eller lignende, eller  


  

 (ii)  

 	  

 ved som  

 hovedkvarter, koordinationscenter eller tilsvarende enhed at stille  

 administrative tjenesteydelser andre støttefunktioner til rådighed for en  

 gruppe selskaber, som hovedsageligt udøver virksomhed uden for det  

 førstnævnte  

 område, og  


  

 b)  

 	  

 sådan indkomst –  

 bortset fra ved anvendelse af den metode til undgåelse af dobbeltbeskatning,  

 som sædvanligvis anvendes af dette område – beskattes betydeligt lavere  

 efter  

 dette områdes lovgivning end indkomst fra tilsvarende virksomhed, som udøves  

 inden for dette område henholdsvis ved som hovedkvarter, koordinationscenter  

 eller tilsvarende enhed at stille administrative tjenesteydelser andre  

 støttefunktioner til rådighed for en gruppe selskaber, som udøver virksomhed  

 i  

 dette område,  


  

 finder ingen af aftalens  

 bestemmelser om fritagelse for eller nedsættelse af skat anvendelse på renter  

 og royalties, der oppebæres af et sådant selskab.  


  

 2. Uanset bestemmelserne i artikel 10, artikel 11 og  

 artikel 12 kan et område i henhold til sin gældende lovgivning beskatte  

 udbytter, renter og royalties, som betales af et selskab, som er  

 hjemmehørende  

 i dette område til et selskab, en fond eller et interessentskab eller nogen  

 anden juridisk person, som er hjemmehørende i det andet område, når  


  

 a)  

 	  

 mere end 50 pct. af  

 kapitalen eller stemmerne i selskabet, fonden eller interessentskabet eller  

 nogen anden juridisk person, som modtager udbytterne, renterne eller  

 royaltybeløbene, direkte eller indirekte ejes eller kontrolleres af en person  

 eller af forbundne selskaber, fonde eller interessentskaber eller andre  

 juridiske personer, som ikke er hjemmehørende i et af områderne eller i den  

 Europæiske Union eller det Europæiske Økonomiske Samarbejdsområde, og  


  

 b)  

 	  

 udbytterne, renterne  

 og royaltybeløbene ikke ville have været omfattet af en nedsat skattesats  

 eller  

 en skattefritagelse i det område, hvorfra de hidrører, i medfør af  

 bestemmelserne i nogen dobbeltbeskatningsaftale eller anden aftale, som er  

 indgået mellem dette område og andre områder eller jurisdiktioner, hvis de  

 blev  

 betalt direkte fra selskabet i det førstnævnte område til nogen person eller  

 forbundne selskaber, fonde eller interessentskaber eller nogen anden juridisk  

 person, som direkte eller indirekte har del i ejerskabet eller kontrollen med  

 det selskab, til hvilket udbytterne, renterne eller royaltybeløbet bliver  

 betalt.  


  

 3. Uanset bestemmelserne i nogen anden artikel i denne aftale  

 er en person, som er hjemmehørende i et område, ikke berettiget til nogen  

 form  

 for nedsættelse af eller fritagelse for beskatning i det andet område i  

 medfør  

 af aftalen, hvis hovedformålet eller et af hovedformålene for en sådan person  

 eller en anden person knyttet til denne var at opnå fordele i medfør af  

 aftalen.  


  

 4. I denne artikel betyder udtrykket »forbundne  

 selskaber, fonde eller interessentskaber eller andre juridiske personer«  

 selskaber, fonde eller interessentskaber eller andre juridiske personer, hvor  

 de samme personer direkte eller indirekte har del i ledelsen, kontrollen  

 eller  

 kapitalen.  


  

 Artikel 27  


  

 Ikrafttræden  


  

 1. De Danske Erhvervsorganisationers Kontor i Taipei og  

 Taipeis Repræsentationskontor i Danmark skal give hinanden skriftlig  

 underretning  

 om, at de juridiske betingelser for aftalens ikrafttræden er opfyldt i deres  

 respektive områder.  


  

 2. Aftalen træder i kraft på datoen for den sidste af de  

 i stykke 1 omhandlede underretninger, og dens bestemmelser har virkning som  

 følger:  


  

 a)  

 	  

 vedrørende skatter,  

 som er forfaldne, eller som indeholdes ved kilden, for så vidt angår indkomst  

 krediteret eller betalbar fra og med den 1. januar i det år, som følger efter  

 det år, hvor aftalen træder i kraft,  


  

 b)  

 	  

 vedrørende andre  

 skatter, for så vidt angår skattepligtsperioder, som begynder fra og med den  

 1  

 januar i det år, der følger efter det år, hvor aftalen træder i kraft.  


  

 Artikel 28  


  

 Opsigelse  


  

 Denne aftale skal forblive i kraft uden tidsbegrænsning.  

 De Danske Erhvervsorganisationers Kontor i Taipei og Taipeis  

 Repræsentationskontor i Danmark kan dog opsige aftalen ved at give skriftlig  

 meddelelse om opsigelsen den 30. juni eller tidligere i ethvert kalenderår,  

 der  

 følger efter et tidsrum på 5 år fra det år aftalen træder i kraft. I så fald  

 ophører aftalen med at have virkning som følger:  


  

 a)  

 	  

 vedrørende skatter,  

 som er forfaldne, eller som indeholdes ved kilden, for så vidt angår indkomst  

 krediteret eller betalbar fra og med den 1. januar i det år, som følger efter  

 det år, hvor meddelelse om opsigelse er givet,  


  

 b)  

 	  

 vedrørende andre  

 skatter, for så vidt angår skattepligtsperioder, som begynder fra og med den  

 1  

 januar i det år, der følger efter det år, hvor meddelelse om opsigelse er  

 givet.  


  

 TIL BEKRÆFTELSE HERAF har de undertegnede, dertil  

 behørigt befuldmægtigede, underskrevet denne aftale.  


  

 Udfærdiget i to eksemplarer i Taipei, den 30. august  

 2005, på engelsk.  


  

 For De Danske Erhvervsorganisationers  


  

 Kontor i Taipei  


  

 Flemming Aggergaard  


  

 For Taipeis  

 Repræsentationskontor  


  

 i Danmark  


  

 Frederic P. N. Chang  



