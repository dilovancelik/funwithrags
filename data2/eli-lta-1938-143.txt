
Lov om private Vejrettigheder. (* 1) 

VI CHRISTIAN DEN TIENDE, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, GØRE VITTERLIGT: Rigsdagen har vedtaget  

 og Vi ved Vort Samtykke stadfæstet følgende Lov: 



 § 1  
 Stk. 1.  Naar en Vej er eneste eller væsentligste Adgang  

 til en Ejendom eller til nogen af dennes Lodder, og Vejen er angivet paa  

 Matrikulskortet, hvis Udvisende i det væsentlige stemmer med Forholdene i  

 Marken, kan Retten til denne Vej, selv om den ikke er tinglyst, ikke  

 fortrænges af senere Erhververe af Rettigheder over den tjenende Ejendom  

 ifølge Aftale eller Retsforfølgning. 
 Stk. 2.  Den, der vil bestride, at der foreligger en Ret  

 til Vejen, naar de i Stk. 1 nævnte Betingelser er til Stede, har Bevisbyrden.  





 § 2  
 Stk. 1.  Naar en Vej er eneste eller væsentligste Adgang  

 til en Ejendom eller til nogen af dennes Lodder, og Brugen af Vejen ikke er  

 retsbeskyttet, kan det ved Dom bestemmes, at Brugen skal vedvare mod  

 Udbetaling af Erstatning efter Dommerens Skøn til den, der kan kræve Brugens  

 Bortfald i Henhold til Lov om Tinglysning Nr. 111 af 31. Marts 1926. Adgang  

 til Vej over fremmed Ejendom kan ikke tilkendes i Tilfælde, hvor Retten  

 skønnes at ville blive til uforholdsmæssig Skade for den tjenende Ejendom,  

 men bør i øvrigt meddeles, hvor ikke særlige Omstændigheder taler herimod.  

 Til Fremskaffelse af den fastsatte Erstatning, der i Mangel af frivillig  

 Overenskomst skal erlægges kontant, kan det efter Paastand i Dommen  

 bestemmes, at der skal kunne gives Pant i den herskende Ejendom forud for  

 andre Hæftelser. Sagen anlægges ved den tjenende Ejendoms Værneting. 
 Stk. 2.  De i Stk. 1 indeholdte bestemmelser kommer  

 ligeledes til Anvendelse, hvor en Ejendom mangler den nødvendige Forbindelse  

 med en offentlig Vej, og det viser sig ugørligt ved frivillig Overenskomst  

 paa rimelige Vilkaar at erhverve fornøden Adgang. Dog bliver Sagen i dette  

 Tilfælde at behandle og afgøre ved en Landvæsenskommission, jfr. Lov af 30.  

 December 1858 om Landvæsenskommissioner. Adgang til Vej over fremmed Ejendom  

 kan ikke tilkendes den Ejer, som ved en vilkaarlig Handling har afbrudt  

 Ejendommens hidtidige Forbindelse med offentlig Vej. 
 Stk. 3.  De i Medfør af Stk. 1 og Stk. 2 fastsatte  

 Erstatninger udbetales Ejeren af den tjenende Ejendom, saafremt han godtgør,  

 at Ejendommen er ubehæftet, eller at der foreligger Samtykke til Udbetalingen  

 fra samtlige Panthavere. Kan Panthavernes Samtykke ikke fremskaffes,  

 udbetales Erstatningen til dem efter deres Prioriteters Rækkefølge imod  

 Afskrivning paa Pantebrevene. 
 Stk. 4.  En Udskrift af Dommen eller Kendelsen kan  

 tinglyses efter Reglerne i Tinglysningsloven og med Retsvirkning forud for  

 andre Hæftelser i den tjenende Ejendom. 



 § 3  
 Stk. 1.  Private Færdselsrettigheder kan i øvrigt kun  

 opnaa Beskyttelse mod Trediemand efter Tinglysningslovens Regler. 
 Stk. 2.  Saafremt der i et Servitutdokument om en  

 stedbestemt Vejret ikke henvises til Matrikulskortets Angivelse af Vejens  

 Beliggenhed, skal der ved Dokumentets Anmeldelse til Tinglysning medfølge en  

 Matrikulskortkopi, paa hvilken Vejen er indtegnet af en Landinspektør, samt  

 en Genpart af Kortet til Opbevaring i Akten for den tjenende Ejendom. 



 § 4  
En Panthaver, der lader en Parcel udgaa af sit Pant, skal ikke kunne  

 fortrænge Retten til en paa Matrikulskortet vist Vej, der har været en  

 Forudsætning for Parcellens Frastykning. 



 § 5  
I Lov om Jords Udstykning og Sammenlægning m.m. Nr. 108 af 3. April 1925 §  

 1, 3. Stk., og i Lov om Tinglysning Nr. 111 af 31. Marts 1926 § 22, 4. Stk.,  

 udgaar Ordene: »og Vejadgang«, og foran Ordet: »Hartkorn«  

 indsættes Ordet: »og«. 



 § 6  
Denne Lov, der træder i Kraft den 1. Juli 1938, gælder ikke for det  

 Omraade, der ved Lovens Ikrafttræden henhører under Staden København og  

 Frederiksberg Kommune. Den gælder endvidere ikke for Færøerne; men det kan  

 efter indhentet Erklæring fra Lagtinget ved kongelig Anordning fastsættes, at  

 dens Bestemmelser med de Ændringer, som de stedlige Forhold gør ønskelige,  

 skal komme til Anvendelse paa Færøerne. 
Hvorefter alle vedkommende sig have at rette 


 Givet paa Amalienborg, den 13. April  

 1938.  
Under Vor Kongelige Haand og Segl. 
CHRISTIAN R. 
(L.S.) 
--------- 
Steincke. 

Officielle noter
(* 1) Udfærdiget gennem Justitsministeriet. Se Rigsdagstidenden for  

 1937-38: Landst. Tid. Sp. 513, 572, 601, 637; Folket. Tid. Sp. 4792, 4805,  

 4865; Till. A. Sp. 4023; Till. B. Sp. 1659; Till. C. Sp. 1115, 1157. 
