
  

 Lov om arbejdstid for mobile lønmodtagere inden for  

  

 vejtransportsektoren  

1)

  

    


  

 VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:  



  § 1.  

  

 Denne  

 lov finder anvendelse for mobile lønmodtagere, der deltager i  

 vejtransportaktiviteter, som er omfattet af forordning (EØF) nr. 3820/85  

 eller,  

 hvis denne ikke finder anvendelse, af AETR-overenskomsten.  



  

 Stk. 2.  

  

 Denne lovs  

 § 3, stk. 1, 2 og 5, samt §§ 4, 5, 6 og 9 finder dog ikke  

 anvendelse for lønmodtagere, der i medfør af kollektiv overenskomst er sikret  

 de rettigheder, der svarer til de i direktiv 2002/15/EF af 11. marts 2002 om  

 tilrettelæggelse af arbejdstid for personer, der udfører mobile  

 vejtransportaktiviteter, angivne rettigheder.  



  

 Stk. 3.  

  

 For  

 lønmodtagere, der ikke er omfattet af en overenskomst, der sikrer de i  

 stk. 2 nævnte rettigheder, finder § 3, stk. 1, 2 og 5, samt  

 §§ 4, 5, 6 og 9 ikke anvendelse, hvis det i det enkelte  

 ansættelsesforhold  

 skriftligt aftales, at lønmodtageren er sikret disse rettigheder i henhold  

 til  

 en nærmere angivet kollektiv overenskomst, som er gældende på den virksomhed,  

 hvor lønmodtageren er ansat.  




  § 2.  

  

 Ved  

 en lønmodtager forstås i denne lov en person, der modtager vederlag for  

 personligt  

 arbejde i tjenesteforhold.  



  

 Stk. 2.  

  

 Ved en  

 mobil lønmodtager forstås i denne lov en lønmodtager, som er en del af det  

 kørende personale, og som beskæftiges af en virksomhed, der for fremmed eller  

 egen regning udfører personbefordring ad vej eller vejgodstransport.  



  

 Stk. 3.  

  

 Ved  

 arbejdstid forstås i denne lov det tidsrum, hvor lønmodtageren er på sin  

 arbejdsplads og står til arbejdsgiverens disposition under udførelse af sin  

 beskæftigelse eller sine opgaver. Pauser, hviletid og rådighedstid som  

 defineret i stk. 4 medregnes ikke til arbejdstiden, hvis  

 arbejdsmarkedets  

 parter ikke via kollektiv overenskomst har indgået aftale om kompensation  

 for eller begrænsning af rådighedstid.  



  

 Stk. 4.  

  

 Ved  

 rådighedstid forstås i denne lov andre tidsrum end pauser og hviletid, hvor  

 den  

 mobile lønmodtager ikke skal forblive på sin arbejdsplads, men skal være  

 parat  

 til at udføre arbejdsopgaver, herunder at genoptage kørslen, ved en eventuel  

 anmodning herom. For at et tidsrum kan betragtes som rådighedstid, er det en  

 betingelse, at den mobile lønmodtager på forhånd har kendskab til placeringen  

 af disse tidsrum og den forventede varighed heraf. For mobile lønmodtagere,  

 der  

 kører i hold, er den tid, der under kørslen tilbringes ved siden af føreren  

 eller i køje, rådighedstid.  



  

 Stk. 5.  

  

 Ved  

 natperiode forstås i denne lov tidsrummet mellem kl. 01.00 og 05.00,  

 medmindre  

 det ved kollektiv overenskomst er fastsat, at et andet tidsrum på 4 timer  

 mellem kl. 00.00 og 07.00 skal betragtes som natperiode.  



  

 Stk. 6.  

  

 Ved  

 natarbejde forstås i denne lov alt arbejde, der udføres i natperioden.  




  § 3.  

  

 Den  

 gennemsnitlige ugentlige arbejdstid må ikke overstige 48 timer beregnet over  

 en  

 periode på 4 måneder. Der kan desuden højst arbejdes 60 timer i en enkelt  

 uge,  

 medmindre der er tale om vejtransporter, der er omfattet af artikel 6,  

 stk. 1, afsnit 4 og 5, i forordning (EØF) 3820/85 eller, hvis denne ikke  

 finder anvendelse, af AETR-overenskomstens artikel 6, stk. 1, 4. afsnit.  



  

 Stk. 2.  

  

 Hvis den  

 mobile lønmodtager udfører arbejde for mere end én arbejdsgiver, medregnes  

 det  

 arbejde, der er udført for andre arbejdsgivere, ved opgørelsen af den  

 ugentlige  

 arbejdstid.  



  

 Stk. 3.  

  

 Den mobile  

 lønmodtagers arbejdsgiver skal registrere arbejdstiden for mobile  

 lønmodtagere.  

 Arbejdsgiveren skal skriftligt anmode den mobile lønmodtager om at aflægge  

 regnskab for arbejde, der er udført for en anden arbejdsgiver, og den mobile  

 lønmodtager skal skriftligt give arbejdsgiveren oplysning herom.  



  

 Stk. 4.  

  

 Den mobile  

 lønmodtagers arbejdsgiver skal opbevare de i stk. 3 nævnte oplysninger i  

 to år efter udløbet af den periode, der udgør grundlaget for beregningen af  

 den  

 mobile lønmodtagers gennemsnitlige ugentlige arbejdstid.  



  

 Stk. 5.  

  

 Den mobile  

 lønmodtagers arbejdsgiver skal udlevere en kopi af de registrerede  

 oplysninger  

 til den mobile lønmodtager, hvis denne anmoder herom.  




  § 4.  

  

 Mobile  

 lønmodtagere må ikke arbejde mere end 6 timer i træk uden pauser.  



  

 Stk. 2.  

  

 Arbejdet  

 skal afbrydes med en pause med en samlet længde på mindst  


  

 1)  

 	  

 30 minutter, hvis den  

 samlede arbejdstid er på 6-9 timer.  


  

 2)  

 	  

 45 minutter, hvis den  

 samlede arbejdstid er på mere end 9 timer.  



  

 Stk. 3.  

  

 Pauserne  

 kan opdeles i perioder, dog ikke i tidsrum under 15 minutter.  



  

 Stk. 4.  

  

 Bestemmelserne  

 i forordning (EØF) nr. 3820/85 eller, hvis denne ikke finder anvendelse, i  

 AETR-overenskomsten om pauser i kørslen for førere finder samtidig  

 anvendelse.  




  § 5.  

  

 Bestemmelserne om hviletid for førere i forordning (EØF) nr. 3820/85 eller,  

 hvis denne ikke finder anvendelse, i AETR-overenskomsten finder også  

 anvendelse  

 på andre mobile lønmodtagere, der er omfattet af denne lov.  




  § 6.  

  

 Mobile  

 lønmodtageres daglige arbejdstid må ikke overstige 10 timer inden for et  

 tidsrum på 24 timer, hvor der udføres natarbejde.  




  § 7.  

  

 En  

 lønmodtager, hvis rettigheder i henhold til denne lov er krænket, kan  

 tilkendes  

 en godtgørelse.  



  

 Stk. 2.  

  

 Afskediges  

 en lønmodtager, fordi denne har rejst krav i henhold til denne lov, skal  

 arbejdsgiveren  

 betale en godtgørelse.  



  

 Stk. 3.  

  

 For  

 lønmodtagere, der er omfattet af en overenskomst som nævnt i § 1,  

 stk. 2, kan sager om krænkelse af rettighederne efter sådan en  

 overenskomst, herunder om en godtgørelse svarende til den i stk. 1  

 nævnte,  

 eller sager om en godtgørelse for en afskedigelse svarende til den i  

 stk. 2 nævnte, som ikke bliver behandlet ad fagretlig vej, afgøres ved  

 de  

 civile domstole.  




  § 8.  

  

 Overtrædelse  

 af § 3, stk. 3 og 4, straffes med bøde.  



  

 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.  




  § 9.  

  

 Beskæftigelsesministeren  

 kan efter forhandlinger med arbejdsmarkedets parter fastsætte nærmere regler  

 vedrørende udnyttelse af de i direktivet indeholdte undtagelsesmuligheder.  




  § 10.  

  

 Loven  

 træder i kraft den 1. juli 2005.  




  § 11.  

  

 Loven  

 gælder ikke for Færøerne og Grønland.  





Givet på Christiansborg Slot, den 1. juni  

 2005
Under Vor Kongelige Hånd og Segl
MARGRETHE R.
/Claus Hjort Frederiksen






Bilag 1 
 EUROPA-PARLAMENTETS OG RÅDETS DIREKTIV  

 2002/15/EF  af 11. marts 2002  om tilrettelæggelse af arbejdstid for  

 personer, der udfører mobile vejtransportaktiviteter 
  

 EUROPA-PARLAMENTET  

 OG RÅDET FOR DEN EUROPÆISKE  

 UNION HAR –  


  

 under henvisning til traktaten om oprettelse af Det Europæiske  

 Fællesskab, særlig artikel 71 og artikel 137, stk. 2,  


  

 under henvisning til forslag fra Kommissionen  

2) ,  


  

 under henvisning til udtalelse fra Det Økonomiske og  

 Sociale  

 Udvalg  

3) ,  


  

 efter høring af Regionsudvalget,  


  

 efter proceduren i traktatens artikel 251  

4) ,  

 på grundlag af Forligsudvalgets fælles udkast af 16. januar 2002 og  


  

 ud fra følgende betragtninger:  


  

 (1)  

 	  

 Rådets forordning  

 (EØF) nr. 3820/85 af 20. december 1985 om harmonisering af visse bestemmelser  

 på det sociale område inden for vejtransport  

5)  

  har fastlagt  

 fælles bestemmelser om køretid og hviletid for førere. Denne forordning  

 dækker  

 ikke andre aspekter forbundet med arbejdstid inden for vejtransport.  


  

 (2)  

 	  

 Direktiv 93/104/EF af  

 23. november 1993 om visse aspekter i forbindelse med tilrettelæggelse af  

 arbejdstiden  

6)  

  gør det muligt at vedtage mere  

 specifikke forskrifter om tilrettelæggelse af arbejdstiden. I betragtning af  

 deres sektorbestemte karakter har bestemmelserne i dette direktiv forrang for  

 bestemmelserne i direktiv 93/104/EF, jf. sidstnævnte direktivs artikel 14.  


  

 (3)  

 	  

 Til trods for  

 intensive forhandlinger mellem arbejdsmarkedets parter har det ikke været  

 muligt at nå frem til en aftale om mobile arbejdstagere inden for  

 vejtransport.  


  

 (4)  

 	  

 Det er derfor  

 nødvendigt at fastsætte en række mere specifikke forskrifter om arbejdstid  

 inden for vejtransport med henblik på transportsikkerheden og de berørte  

 personers sundhed og sikkerhed.  


  

 (5)  

 	  

 Da målene for den  

 påtænkte handling ikke i tilstrækkelig grad kan opfyldes af medlemsstaterne  

 og  

 derfor på grund af handlingens omfang og virkning bedre kan gennemføres på  

 fællesskabsplan, kan Fællesskabet træffe foranstaltninger i overensstemmelse  

 med subsidiaritetsprincippet, jf. traktatens artikel 5. I overensstemmelse  

 med  

 proportionalitetsprincippet som anført i nævnte artikel er dette direktiv  

 ikke  

 mere vidtgående, end hvad der er nødvendigt for at nå disse mål.  


  

 (6)  

 	  

 Dette direktivs  

 anvendelsesområde dækker udelukkende mobile arbejdstagere, der er ansat af en  

 transportvirksomhed etableret i en medlemsstat, og som deltager i mobilt  

 arbejde i forbindelse med vejtransport, der er omfattet af forordning (EØF)  

 nr.  

 3820/85 eller, hvis denne ikke finder anvendelse, af den europæiske  

 overenskomst om arbejde, der udføres af det kørende personale i international  

 vejtransport (AETR-overenskomsten).  


  

 (7)  

 	  

 Det bør præciseres,  

 at mobile arbejdstagere, der er udelukket fra dette direktivs  

 anvendelsesområde,  

 bortset fra selvstændige chauffører, er omfattet af det grundlæggende  

 beskyttelsesniveau i direktiv 93/104/EF. Dette grundlæggende  

 beskyttelsesniveau  

 omfatter de eksisterende bestemmelser om tilstrækkelig hvile, gennemsnitlig  

 maksimal ugentlig arbejdstid, årlig ferie og bestemte grundlæggende  

 bestemmelser om natarbejde, herunder helbredsundersøgelser.  


  

 (8)  

 	  

 Da selvstændige  

 chauffører er omfattet af anvendelsesområdet for forordning (EØF) nr.  

 3820/85,  

 men udelukket fra anvendelsesområdet for direktiv 93/104/ EF, bør disse  

 chauffører udelukkes midlertidigt fra dette direktivs anvendelsesområde i  

 overensstemmelse med artikel 2, stk. 1.  


  

 (9)  

 	  

 Definitionerne i  

 dette direktiv kan ikke danne præcedens for andre fællesskabsforskrifter  

 vedrørende  

 arbejdstid.  


  

 (10)  

 	  

 For at  

 forbedre færdselssikkerheden, undgå at fordreje konkurrencevilkårene og  

 garantere sikkerhed og sundhed for de mobile arbejdstagere, der er omfattet  

 af  

 dette direktiv, bør disse vide præcis, hvilken del af den tid der medgår til  

 vejtransportaktiviteter, der betragtes som arbejdstid, og hvilken der ikke  

 gør  

 det, og som pauser, hviletid eller rådighedstid; disse arbejdstagere bør have  

 ret til et minimum af daglige og ugentlige hvileperioder samt passende  

 pauser.  

 Det er ligeledes nødvendigt at indføre en maksimumsgrænse for, hvor mange  

 timer  

 der må arbejdes om ugen.  


  

 (11)  

 	  

 Forskningen  

 har vist, at menneskets fysik om natten er mere sensitiv over for  

 forstyrrelser  

 pga. arbejdsmiljøet og bestemte besværlige organisationsformer, og at lange  

 perioder med natarbejde kan være skadelige for arbejdernes helbred og  

 generelt  

 kan udgøre en fare for deres sikkerhed og færdselssikkerheden.  


  

 (12)  

 	  

 Det er  

 derfor nødvendigt at begrænse varigheden af perioder med natarbejde og at  

 fastsætte,  

 at chauffører, som udfører natarbejde, kompenseres tilstrækkeligt for deres  

 arbejde og ikke stilles ugunstigt, hvad angår uddannelsesmuligheder.  


  

 (13)  

 	  

 Arbejdsgiverne  

 skal opbevare optegnelser om arbejdstid, hvis der arbejdes mere end det  

 gennemsnitlige ugentlige maksimum.  


  

 (14)  

 	  

 Bestemmelserne  

 i forordning (EØF) nr. 3820/85 om køretid inden for international og  

 indenlandsk personbefordring, bortset fra rutekørsel, bør fortsat finde  

 anvendelse.  


  

 (15)  

 	  

 Kommissionen  

 bør overvåge gennemførelsen af dette direktiv og følge udviklingen på området  

 i  

 medlemsstaterne og forelægge Europa-Parlamentet, Rådet samt Det Økonomiske og  

 Sociale Udvalg og Regionsudvalget en rapport om bestemmelsernes anvendelse  

 samt  

 om konsekvenserne af bestemmelserne om natarbejde.  


  

 (16)  

 	  

 Det er  

 nødvendigt at åbne mulighed for, at visse bestemmelser kan fraviges af  

 henholdsvis  

 medlemsstaterne eller arbejdsmarkedets parter; i tilfælde af fravigelse bør  

 de  

 pågældende arbejdstagere som en generel regel indrømmes tilsvarende  

 kompenserende hvileperioder –  


  

    


  

 UDSTEDT FØLGENDE DIREKTIV:  


  

 Artikel 1  


  

 Formål  


  

 Formålet med dette direktiv er at fastsætte minimumsforskrifter  

 for tilrettelæggelse af arbejdstid for at forbedre beskyttelsen af  

 sikkerheden  

 og sundheden for personer, der udfører mobile vejtransportaktiviteter, samt  

 forbedre færdselssikkerheden og tilnærme konkurrencevilkårene yderligere til  

 hinanden.  


  

 Artikel 2  


  

 Anvendelsesområde  


  

 1. Dette direktiv gælder for mobile arbejdstagere, som  

 er beskæftiget af virksomheder, der er etableret i en medlemsstat og deltager  

 i  

 vejtransportaktiviteter, som er omfattet af forordning (EØF) nr. 3820/85  

 eller,  

 hvis denne ikke finder anvendelse, af AETR-overenskomsten.  


  

 Uden at det berører bestemmelserne i tredje afsnit, finder  

 direktivet anvendelse på selvstændige chauffører fra den 23. marts 2009.  


  

 Kommissionen forelægger Europa-Parlamentet og Rådet en  

 rapport senest to år før denne dato. Rapporten analyserer, hvilke  

 konsekvenser  

 undtagelsen fra direktivets anvendelsesområde for selvstændige chauffører har  

 for færdselssikkerheden, konkurrencevilkårene, erhvervets struktur og de  

 sociale aspekter. Der tages højde for situationen i de enkelte medlemsstater,  

 for så vidt angår transporterhvervets struktur og vejtransporterhvervets  

 arbejdsmiljø. På baggrund af rapporten forelægger Kommissionen et forslag,  

 der  

 tager sigte på enten  


  

 –  

 	  

 at fastsætte de  

 nærmere bestemmelser for direktivets anvendelse på selvstændige chauffører,  

 for  

 så vidt angår visse kategorier af selvstændige chauffører, hvis virksomhed  

 ikke  

 omfatter transportaktiviteter i andre medlemsstater, og som af objektive  

 grunde  

 er underlagt lokale begrænsninger som f.eks. beliggenhed i et randområde,  

 lange  

 interne afstande eller et særdeles konkurrencepræget miljø, eller  


  

 –  

 	  

 at selvstændige  

 chauffører ikke omfattes af direktivet.  


  

 2. Bestemmelserne i direktiv 93/104/EF finder anvendelse  

 på mobile arbejdstagere, der er undtaget fra nærværende direktivs  

 anvendelsesområde.  


  

 3. I det omfang nærværende direktiv indeholder mere  

 specifikke bestemmelser vedrørende mobile arbejdstagere inden for  

 vejtransport,  

 har det forrang i forhold til de relevante forskrifter i direktiv 93/104/EF,  

 jf. dettes artikel 14.  


  

 4. Dette direktiv supplerer forordning (EØF) nr. 3820/85  

 og om nødvendigt AETR-overenskomsten, som har forrang i forhold til  

 forskrifterne i nærværende direktiv.  


  

 Artikel 3  


  

 Definitioner  


  

 I dette direktiv forstås ved:  


  

 a)  

 	  

 »arbejdstid«:  


  

 1)  

 	  

 for mobile  

 arbejdstagere: den periode mellem arbejdets påbegyndelse og dets afslutning,  

 hvor den pågældende er på sin arbejdsplads, til rådighed for arbejdsgiveren  

 og  

 udøver sine funktioner eller sine aktiviteter, dvs.  


  

 –  

 	  

 den tid, der medgår  

 til alle vejtransportaktiviteter. Der er navnlig tale om følgende  

 aktiviteter:  


  

 i)  

 	  

 kørsel,  


  

 ii)  

 	  

 på- og aflæsning,  


  

 iii)  

 	  

 hjælp i forbindelse  

 med passagerers ind- og udstigning af køretøjet,  


  

 iv)  

 	  

 rengøring og teknisk  

 vedligeholdelse  


  

 v)  

 	  

 ethvert andet  

 arbejde, som har til formål at sikre køretøjets, lastens og passagerernes  

 sikkerhed  

 eller at opfylde lov- eller forskriftsmæssige forpligtelser, der specifikt  

 knytter sig til den pågældende transport, herunder opsyn med på- og  

 aflæsning,  

 administrative formaliteter med politi, toldvæsen, indrejsemyndigheder osv.;  


  

 –  

 	  

 de perioder, hvor den  

 pågældende ikke frit kan disponere over sin tid og skal forblive på sin  

 arbejdsplads, klar til at påtage sig sit arbejde, og hvor han udfører  

 specifikke arbejdsopgaver, navnlig ventetid i forbindelse med på- og  

 aflæsning,  

 når den forventede varighed heraf ikke er kendt i forvejen, dvs. enten inden  

 udkørsel eller umiddelbart inden det tidspunkt, hvor den pågældende periode  

 faktisk begynder eller i henhold til de almindelige betingelser, som er  

 forhandlet mellem arbejdsmarkedets parter og/eller fastsat i medlemsstaternes  

 lovgivning;  


  

 2)  

 	  

 for selvstændige  

 chauffører anvendes samme definition på den periode mellem arbejdets  

 påbegyndelse til dets afslutning, hvori den selvstændige chauffør er på sin  

 arbejdsplads, til rådighed for kunden, og udøver sine funktioner eller sine  

 aktiviteter bortset fra generelt administrativt arbejde, der ikke specifikt  

 knytter sig til den pågældende transport.  


  

 Pauser, jf. artikel 5, hviletid, jf. artikel 6, samt  

 rådighedstid, jf. punkt b) i nærværende artikel, medregnes ikke til  

 arbejdstiden, medmindre der i medlemsstaternes lovgivning eller i aftaler  

 mellem  

 arbejdsmarkedets parter er fastsat regler om kompensation for eller  

 begrænsning  

 af rådighedstid,  


  

 b)  

 	  

 »rådighedstid«:  


  

 –  

 	  

 andre perioder end  

 pauser og hviletid, hvor den mobile arbejdstager ikke skal forblive på sin  

 arbejdsplads, men skal være til rådighed for at kunne imødekomme eventuelle  

 opfordringer til at påtage sig eller genoptage kørslen eller at udføre andet  

 arbejde. Som rådighedstid anses navnlig perioder, hvor den mobile  

 arbejdstager  

 ledsager et køretøj, der transporteres med færge eller tog, samt ventetid ved  

 grænserne og ventetid, der skyldes kørselsforbud.  


  

 	  

 Den mobile  

 arbejdstager skal have forudgående kendskab til disse perioder og den  

 forventede  

 varighed heraf, dvs. enten inden udkørsel eller umiddelbart inden det  

 tidspunkt, hvor den pågældende periode faktisk begynder, eller i henhold til  

 de  

 almindelige betingelser, som er forhandlet mellem arbejdsmarkedets parter  

 og/eller fastsat i medlemsstaternes lovgivning,  


  

 –  

 	  

 for så vidt angår  

 mobile arbejdstagere, der kører i hold, omfatter rådighedstiden den tid, der  

 under køretøjets kørsel tilbringes ved siden af føreren eller i køje;  


  

 c)  

 	  

 »arbejdsplads«:  


  

 –  

 	  

 det sted, hvor det  

 primære forretningssted for den virksomhed, som personen udfører mobile  

 vejtransportaktiviteter for, er beliggende, herunder virksomhedens sekundære  

 forretningssteder, uanset om de har samme adresse som hovedsædet eller det  

 primære forretningssted,  


  

 –  

 	  

 det køretøj, som den person,  

 der udfører mobile vejtransportaktiviteter, bruger, når han udfører sit  

 arbejde, og  


  

 –  

 	  

 ethvert andet sted,  

 hvor de aktiviteter, der er forbundet med gennemførelsen af en transport,  

 foregår;  


  

 d)  

 	  

 »mobil arbejdstager«:  

 en arbejdstager, som er en del af det kørende personale, herunder  

 praktikanter  

 og lærlinge, og som beskæftiges af en virksomhed, der for fremmed eller egen  

 regning udfører personbefordring ad vej eller vejgodstransport;  


  

 e)  

 	  

 »selvstændig  

 chauffør«: enhver person, hvis erhvervsmæssige hovedaktivitet er at udføre  

 personbefordring  

 ad vej eller vejgodstransport for fremmed regning, som defineret i  

 fællesskabslovgivningen,  

 i henhold til en fællesskabstilladelse eller enhver anden erhvervsmæssig  

 bemyndigelse  

 til at udføre den nævnte transport, og som har tilladelse til at arbejde for  

 egen regning og ikke er bundet til en arbejdsgiver ved en ansættelseskontrakt  

 eller noget andet arbejdsmæssigt hierarkisk afhængighedsforhold, som frit kan  

 tilrettelægge den pågældende erhvervsaktivitet, og hvis indkomst afhænger  

 direkte af overskuddet, og som alene eller i samarbejde med andre  

 selvstændige  

 chauffører frit kan have erhvervsmæssige forbindelser med flere kunder.  


  

 	  

 For så vidt angår  

 dette direktiv, har chauffører, der ikke opfylder disse kriterier, samme  

 rettigheder  

 og forpligtelser som dem, der i henhold til dette direktiv gælder for mobile  

 arbejdstagere;  


  

 f)  

 	  

 »person, der udfører  

 mobile vejtransportaktiviteter«: enhver mobil arbejdstager eller selvstændig  

 chauffør, der udfører sådanne aktiviteter;  


  

 g)  

 	  

 »uge«: perioden  

 mellem mandag kl. 00.00 og søndag kl. 24.00;  


  

 h)  

 	  

 »natperiode«:  

 ethvert tidsrum på mindst fire timer mellem kl. 00.00 og kl. 07.00 i henhold  

 til national lovgivning;  


  

 i)  

 	  

 »natarbejde«: alt  

 arbejde, som udføres i natperioden.  


  

 Artikel 4  


  

 Maksimal ugentlig arbejdstid  


  

 Medlemsstaterne træffer de nødvendige foranstaltninger  

 for at sikre,  


  

 a)  

 	  

 at den  

 gennemsnitlige ugentlige arbejdstid ikke overstiger 48 timer. Den maksimale  

 ugentlige arbejdstid kan udvides til 60 timer under forudsætning af, at den  

 gennemsnitlige ugentlige arbejdstid ikke udgør mere end 48 timer i en  

 4-måneders-periode. Bestemmelserne i artikel 6, stk. 1, fjerde og femte  

 afsnit, i forordning (EØF) nr. 3820/85 eller om nødvendigt artikel 6,  

 stk. 1, fjerde afsnit, i AETR-overenskomsten har forrang i forhold til  

 bestemmelserne i dette direktiv under forudsætning af, at de pågældende  

 førere  

 ikke arbejder mere end 48 timer i gennemsnit om ugen i en periode på fire  

 måneder.  


  

 b)  

 	  

 at arbejdstiden, når  

 der udføres arbejde for mere end én arbejdsgiver, svarer til summen af de  

 præsterede arbejdstimer. Arbejdsgiveren anmoder skriftligt den mobile  

 arbejdstager om at aflægge regnskab for arbejde udført for en anden  

 arbejdsgiver. Den mobile arbejdstager giver disse oplysninger skriftligt.  


  

 Artikel 5  


  

 Pauser  


  

 1. Medlemsstaterne træffer de nødvendige  

 foranstaltninger til at sikre, at personer, der udfører mobile  

 vejtransportaktiviteter, jf. dog artikel 2, stk. 1, under ingen  

 omstændigheder arbejder mere end seks sammenhængende timer uden pause, jf.  

 dog  

 beskyttelsesniveauet i forordning (EØF) nr. 3820/85 eller, hvis et sådant  

 ikke  

 er fastsat heri, i AETR-overenskomsten. Arbejdet afbrydes med en pause på  

 mindst 30 minutter, hvis den samlede arbejdstid er på seks til ni timer, og  

 med  

 en pause på mindst 45 minutter, hvis den samlede arbejdstid er på mere end ni  

 timer.  


  

 2. Pauserne kan opdeles i perioder på mindst 15  

 minutter.  


  

 Artikel 6  


  

 Hviletid  


  

 Med hensyn til hviletid er lærlinge og praktikanter i  

 dette direktiv omfattet af de samme bestemmelser som andre mobile  

 arbejdstagere  

 i henhold til forordning (EØF) nr. 3820/85 eller, hvis denne ikke finder  

 anvendelse, i henhold til AETR-overenskomsten.  


  

 Artikel 7  


  

 Natarbejde  


  

 1. Medlemsstaterne træffer de nødvendige  

 foranstaltninger for at sikre,  


  

 –  

 	  

 at den daglige  

 arbejdstid ikke overstiger ti timer for hvert tidsrum på 24 timer, hvis der  

 udføres natarbejde,  


  

 –  

 	  

 at natarbejde  

 kompenseres i overensstemmelse med national lovgivning, kollektive  

 overenskomster,  

 aftaler mellem arbejdsmarkedets parter og/eller national praksis og på  

 betingelse af, at en sådan kompensation ikke bringer færdselssikkerheden i  

 fare.  


  

 2. Som led i den rapport, som Kommissionen senest den  

 23. marts 2007 udarbejder i overensstemmelse med artikel 13, stk. 2,  

 evaluerer den konsekvenserne af bestemmelserne i denne artikels stk. 1.  

 Kommissionen fremsætter eventuelt passende forslag som følge af denne  

 rapport.  


  

 3. Kommissionen vil fremsætte et forslag til et direktiv  

 om uddannelse af chauffører, herunder dem, der udfører natarbejde, hvori de  

 generelle principper for denne uddannelse vil blive fastlagt.  


  

 Artikel 8  


  

 Undtagelser  


  

 1. Undtagelser fra artikel 4 og 7 kan af objektive eller  

 tekniske grunde eller af hensyn til arbejdets tilrettelæggelse vedtages ved  

 kollektive overenskomster, aftaler mellem arbejdsmarkedets parter eller, hvis  

 dette  

 ikke er muligt, ved love og administrative bestemmelser, forudsat at de  

 berørte  

 arbejdsmarkedsrepræsentanter er hørt, samt at alle relevante former for  

 arbejdsmarkedsdialog er forsøgt fremmet.  


  

 2. Muligheden for at undtage fra artikel 4 må ikke  

 medføre, at der fastsættes en referenceperiode på over seks måneder for  

 beregning af den gennemsnitlige maksimale arbejdsuge på 48 timer.  


  

 Artikel 9  


  

 Information og registrering  


  

 Medlemsstaterne sørger for,  


  

 a)  

 	  

 at mobile  

 arbejdstagere underrettes om de relevante nationale forskrifter, de interne  

 regler og aftalerne mellem arbejdsmarkedets parter, herunder især de  

 kollektive  

 overenskomster og eventuelle aftaler på virksomhedsniveau, som er indgået på  

 grundlag af dette direktiv, med forbehold af bestemmelserne i Rådets direktiv  

 91/533/EØF af 14. oktober 1991 om arbejdsgiverens pligt til at underrette  

 arbejdstageren om vilkårene for arbejdskontrakten eller ansættelsesforholdet  

7) ,  


  

 b)  

 	  

 at arbejdstiden for  

 personer, der udfører mobile vejtransportaktiviteter, registreres, jf. dog  

 artikel  

 2, stk. 1. De registrerede oplysninger skal opbevares i mindst to år  

 efter  

 udløbet af den pågældende periode. Arbejdsgiverne er ansvarlige for  

 registreringen af de mobile arbejdstageres arbejdstid. Arbejdsgiveren skal  

 udlevere en kopi af registreringen af de præsterede timer til de mobile  

 arbejdstagere, hvis de anmoder om det.  


  

 Artikel 10  


  

 Gunstigere bestemmelser  


  

 Dette direktiv berører ikke medlemsstaternes mulighed  

 for at anvende eller indføre love eller administrative bestemmelser, der er  

 gunstigere med hensyn til beskyttelse af sikkerhed og sundhed for personer,  

 der  

 udfører mobile vejtransportaktiviteter, eller deres mulighed for at  

 fremme eller tillade anvendelse af kollektive overenskomster eller andre  

 aftaler mellem arbejdsmarkedets parter, der er gunstigere med hensyn til  

 beskyttelse af de mobile arbejdstageres sikkerhed og sundhed. Gennemførelsen  

 af  

 dette direktiv kan ikke danne grundlag for at sænke det generelle niveau for  

 beskyttelse af de arbejdstagere, som er omhandlet i artikel 2, stk. 1.  


  

 Artikel 11  


  

 Sanktioner  


  

 Medlemsstaterne fastsætter en sanktionsordning for  

 overtrædelse af de nationale bestemmelser vedtaget i medfør af dette direktiv  

 og tager de nødvendige skridt til at sikre, at disse sanktioner finder  

 anvendelse.  

 Sanktionerne skal være effektive, stå i forhold til overskridelsen og være  

 tilstrækkelig afskrækkende.  


  

 Artikel 12  


  

 Forhandlinger med tredjelande  


  

 Fællesskabet indleder straks efter direktivets  

 ikrafttræden forhandlinger med de berørte tredjelande, således at  

 bestemmelser,  

 der svarer til dem, der er fastsat i nærværende direktiv, kan finde  

 anvendelse  

 på mobile arbejdstagere, der er beskæftiget af virksomheder, som er etableret  

 i  

 et tredjeland.  


  

 Artikel 13  


  

 Rapporter  


  

 1. Medlemsstaterne aflægger rapport til Kommissionen  

 hvert andet år om gennemførelsen af dette direktiv med angivelse af  

 arbejdsmarkedsparternes synspunkter. Rapporten skal være Kommissionen i hænde  

 senest den 30. september efter udløbsdatoen for den toårige periode,  

 rapporten  

 dækker. Den toårige periode er den samme som den, der nævnes i artikel 16,  

 stk. 2, i forordning (EØF) nr. 3820/85.  


  

 2. Kommissionen udarbejder hvert andet år en rapport om  

 dette direktivs gennemførelse i medlemsstaterne og om udviklingen på området.  

 Kommissionen sender denne rapport til Europa-Parlamentet, Rådet, Det  

 Økonomiske  

 og Sociale Udvalg og Regionsudvalget.  


  

 Artikel 14  


  

 Afsluttende bestemmelser  


  

 1. Medlemsstaterne vedtager de nødvendige love og  

 administrative bestemmelser for at efterkomme dette direktiv senest den 23.  

 marts 2005 eller sikrer sig, at arbejdsmarkedets parter inden denne dato ved  

 aftale har iværksat de nødvendige bestemmelser, idet medlemsstaterne skal  

 træffe alle foranstaltninger for til enhver tid at kunne sikre, at de ved  

 dette  

 direktiv fastsatte bestemmelser opfyldes.  


  

 De i første afsnit omhandlede love og bestemmelser skal ved  

 vedtagelsen indeholde en henvisning til dette direktiv eller skal ved  

 offentliggørelsen ledsages af en sådan henvisning. De nærmere regler for  

 henvisningen fastsættes af medlemsstaterne.  


  

 2. Medlemsstaterne meddeler Kommissionen teksten til de  

 nationale retsforskrifter, som de allerede har udstedt, eller som de udsteder  

 på det område, der er omfattet af dette direktiv.  


  

 3. Medlemsstaterne drager omsorg for, at fragtførere,  

 afskibere, speditører, hoved- og underentreprenører og virksomheder, der  

 beskæftiger mobile arbejdstagere, overholder de relevante bestemmelser i  

 dette  

 direktiv.  


  

 Artikel 15  


  

 Ikrafttræden  


  

 Dette direktiv træder i kraft på datoen for  

 offentliggørelsen i  

  

 De Europæiske Fællesskabers  

 Tidende.  



  

 Artikel 16  


  

 Adressater  


  

 Dette direktiv er rettet til medlemsstaterne.  


  

 Udfærdiget i Bruxelles, den 11. marts 2002.  






  

 På Europa-Parlamentets vegne  



  

 P. Cox  



  

 Formand  






  

 På Rådets vegne  



  

 J. Piqué i Camps  



  

 Formand  








2)  

 EFT C 43 af 17.2.1999, s. 4.  



3)  

 EFT C 138 af 18.5.1999, s. 33.  



4)  

 Europa-Parlamentets udtalelse afgivet den 14.4.1999 (EFT C 219 af 30.7.1999,  

 s.  

 235) og bekræftet efter ændring af procedure den 6.5.1999 (EFT C 279 af  

 1.10.1999, s. 270), Rådets fælles holdning af 23.3.2001 (EFT C 142 af  

 15.5.2001, s. 24) og Europa-Parlamentets afgørelse af 14.6.2001 (endnu ikke  

 offentliggjort  

 i EFT).  

 Europa-Parlamentets afgørelse af 5.2.2002 og Rådets afgørelse  

 af  

 18.2.2002.  



5)  

 EFT L 370 af 31.12.1985, s. 1.  



6)  

 EFT L 307 af 13.12.1993, s. 18. Dette direktiv er senest ændret ved  

 Europa-Parlamentets og Rådets direktiv  

 2000/34/EF  

 (EFT L  

 195 af 1.8.2000, s. 41).  



7)  

 EFT L 288 af 18.10.1991, s. 32.  



Officielle noter

1)  

 Loven gennemfører Rådets direktiv nr. 2002/15/EF af 11. marts 2002 om  

 tilrettelæggelse af arbejdstid for personer, der udfører mobile  

 vejtransportaktiviteter (EF-Tidende 2002 nr. L 80, s. 35). Direktivet er  

 optrykt som bilag til loven.  


