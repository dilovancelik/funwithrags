
Lov om Udnyttelse af Vandkraften i offentlige  

 Vandløb ved Anlæg af Elektricitetsværker1 

 
Vi Christian den Tiende, af Guds Naade Konge til Danmark, etc. etc.  

 Gøre vitterligt: Rigsdagen har vedtaget og Vi ved Vort Samtykke  

 stadfæstet følgende Lov:

§ 1. Ministeren for offentlige Arbejder bemyndiges  

 til at give Bevilling til Udnyttelsen af Vandkraften i offentlige  

 Vandløb ved Anlæg af Elektricitetsværker i Tilfælde,  

 hvor det er godtgjort, at Anlæget vil være af almen Betydning for  

 den paagældende Egn. Det skal i hvert enkelt Tilfælde betinges,  

 at Staten skal kunne forlange Anlæget overdraget til sig eller til de  

 deri interesserede Kommuner ved Ekspropriation efter Lovgivningens  

 almindelige Regler.


§ 2. Enhver er pligtig at afgive den Grund, som er  

 nødvendig til Gennemførelse af de Anlæg, der i Henhold  

 til en i  Medfør af foranstaaende § 1 given Bevilling er godkendte af  

 Ministeren for offentge Arbejder, samt til at finde sig i de  

 Indskrænkninger i og Ulemper for Driften af hans Ejendom, som deraf  

 maatte være en Følge, alt imod fuld Erstatning, der bliver at  

 fastsætte efter de for Afstaaelse af Jord m. v. til Jernbaner ved  

 Forordningen af 5. Marts 1845 foreskrevne Regler. Overensstemmende med  

 Forskrifterne i denne Forordning bliver det at afgøre, hvilken Del af  

 Erstatningen der, hvis Ejendommen bruges af en anden end Ejeren, skal  

 tillægges Brugeren. Fuld Erstatning skal endvidere gives for Skade og  

 Ulempe, der ved Anlæget paaføres Ejendomme eller Virksomheder,  

 af hvilke der ikke kræves Arealafstaaelse. I Tilfælde, hvor  

 Ekspropriation af en Del af en Ejendom i væsentlig Grad vil forringe  

 Brugsværdien af den øvrige Del af Ejendommen, kan paa Ejerens  

 derom nedlagte Paastand Bevillingshaverne tilpligtes at erhverve hele  

 Ejendommen.


§ 3. 2  

  Til Afgørelse af alle Spørgsmaal om  

 Foranstaltninger i og ved de paagældende Vandløb, der er en  

 Følge af Gennemførelsen af de Anlæg, som Ministeren for  

 offentlige Arbejder i Medfør af foranstaaende §§ 1 og 2 har godkendt,  

til endelig Ordning af Retsforholdet til samtlige Lodsejere,  

 opstemningsberettigede og fiskeriberettigede og til Fastsættelse  

 af Erstatninger for Afgivelse af Ejendom, Vandkraft,  

 Ejendomsindskrænkninger og Ulemper samt Ophør af eller  

 Indskrænkning i Fiskerirettigheder nedsættes der af Ministeren  

 for offentlige Arbejder i hvert enkelt Tilfælde en Kommission, der ved  

 sine Forhandlinger har at følge de i Lov af 30. December 1858 for  

 Landvæsenskommissioner fastsatte Regler, jfr. for Fiskerisagers  

 Vedkommende Lov om Ferskvandsfiskeriet Nr. 110 af 4. Maj 1907 § 3,  

 næstsidste Punktum.
Kommissionen skal kunne tilkende Kommuner, der maatte lide Tab ved  

 oversvømmede Arealers Unddragelse fra Skattepligt uden paa anden Maade  

 at opnaa tilsvarende Fordele ved Anlæget, en passende Erstatning  

 herfor.
Alle Erstatninger bliver at udrede af Bevillingshaverne, der ligeledes  

 godtgør Statskassen de med Kommissionen forbundne Omkostninger efter  

 derom af Ministeren for offentlige Arbejder fastsatte Regler.
 
Hvorefter alle vedkommende sig have at  

 rette.



Givet på Amalienborg, den 25. maj  

 1918
Under Vor Kongelige Hånd og Segl
Christian den Tiende
/Hassing Jørgensen

Officielle noter
1   Jfr. Lov Nr. 383 af 5. Juli 1918 om  

 Ændringer i ovenstaaende Lov (ndfr. Pag. 684.)
2   Se Lov Nr. 383  

 af 5. Juli 1918 (ndfr. Pag. 684)
