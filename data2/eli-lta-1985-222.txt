

Lov om et særligt grønlandsk flag 


    VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov: 



     § 1.  Der anerkendes et særligt grønlandsk flag. 
     Stk. 2.  Flagets udformning fastsættes ved kgl.  

 resolution. 



     § 2,  Grønlands hjemmestyre fastsætter ved  

 landstingslov regler om det grønlandske flags anvendelse i Grønland og på  

 skibe, der er indregistreret med hjemsted i Grønland. 



     § 3.  Rigsmyndighederne anvender Dannebrog i Grønland.  


     Stk. 2.  Private kan på land anvende Dannebrog. 



     § 4.  Det grønlandske flag kan uden særlig tilladelse  

 i det enkelte tilfælde anvendes i den øvrige del af riget. 



     § 5.  Loven træder i kraft ved bekendtgørelsen i  

 Lovtidende. 



 Givet på Amalienborg, den 6. juni 1985  

 


Under Vor Kongelige Hånd og Segl 


MARGRETHE R. 

    /TOM HØYEM 

Officielle noter
Ingen 
