
Lov om Indkomst- og Formueskat til Staten. (* 1)  



Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken. Lauenborg og Oldenborg, Gøre vitterligt: Rigsdagen har vedtaget  

 og Vi ved Vort Samtykke stadfæstet følgende Lov: 



 § 1  
Indkomst- og Formueskat til Staten udredes aarlig efter de i nærværende  

 Lov indeholdte Regler: 

1) De i nærværende Lovs § 2, Nr. 1, 2, 3 og 4, nævnte skattepligtige  

 svarer Indkomstskatten efter følgende Skala: 

Hvor den skattepligtige Del af Indtægten ikke er over 500 Kr., svares 0,4  

 pCt. 
500 Kr., men ikke over 1 000 Kr., 
svares 2 Kr. af 500 Kr., 1 pCt. af Resten, 
1 000 Kr., men ikke over 2 000 Kr., 
svares 7 Kr. af 1 000 Kr., 2 pCt. af Resten, 
2 000 Kr., men ikke over 3 000 Kr., 
svares 27 Kr. af 2 000 Kr., 3 pCt. af Resten, 
3 000 Kr., men ikke over 4 000 Kr., 
svares 57 Kr. af 3 000 Kr., 3,5 pCt. af Resten, 
4 000 Kr., men ikke over 5 000 Kr., 
svares 92 Kr. af 4 000 Kr., 4 pCt. af Resten, 
5 000 Kr., men ikke over 6 000 Kr., 
svares 132 Kr. af 5 000 Kr., 4,5 pCt. af Resten, 
6 000 Kr., men ikke over 7 000 Kr., 
svares 177 Kr. af 6 000 Kr., 5 pCt. af Resten, 
7 000 Kr., men ikke over 8 000 Kr., 
svares 227 Kr. af 7 000 Kr., 5,5 pCt. af Resten, 
8 000 Kr., men ikke over 10 000 Kr., 
svares 282 Kr. af 8 000 Kr., 6,5 pCt. af Resten, 
10 000 Kr., men ikke over 15 000 Kr., 
svares 412 Kr. af 10 000 Kr., 7,5 pCt. af Resten, 
15 000 Kr., men ikke over 20 000 Kr., 
svares 787 Kr. af 15 000 Kr., 9,5 pCt. af Resten, 
20 000 Kr., men ikke over 30 000 Kr., 
svares 1 262 Kr. af 20 000 Kr., 11 pCt. af Resten, 
30 000 Kr., men ikke over 40 000 Kr., 
svares 2 362 Kr. af 30 000 Kr., 12 pCt. af Resten, 
40 000 Kr., men ikke over 50 000 Kr., 
svares 3 562 Kr. af 40 000 Kr., 13,5 pCt. af Resten, 
50 000 Kr., men ikke over 75 000 Kr., 
svares 4 912 Kr. af 50 000 Kr., 15,5 pCt. af Resten, 
75 000 Kr., men ikke over 100 000 Kr., 
svares 8 787 Kr. af 75 000 Kr., 17,5 pCt. af Resten, 
100 000 Kr., men ikke over 200 000 Kr., 
svares 13 162 Kr. af 100 000 Kr., 20 pCt. af Resten, 
200 000 Kr., men ikke over 500 000 Kr., 
svares 33 162 Kr. af 200 000 Kr., 22 pCt. af Resten, 
500 000 Kr., men ikke over 1 000 000 Kr., 
svares 99 162 Kr. af 500 000 Kr., 24 pCt. af Resten, 
1 000 000 Kr., og derover.............. 
...... 219 162 Kr. af 1 000 000 Kr., 25 pCt. af Resten, 
De i § 2, Nr. 3 og 4, nævnte skattepligtige svarer Skatten med mindst 3  

 pCt. 

2) De i nærværende Lovs § 2, Nr. 1, 2 og 3, nævnte skattepligtige svarer  

 Formueskatten efter følgende Skala: 

Af Formuer paa ikke over 15 000 Kr. svares 0,65 p.m. 
over 15 0 Kr. men ikke over 20 000 Kr. 
svares 10 Kr. af de 15 000 Kr., 1 p.m. af Resten, 
over 20 0 Kr. men ikke over 30 000 Kr. 
svares 15 Kr. af de 20 000 Kr., 2 p.m. af Resten, 
over 30 0 Kr. men ikke over 50 000 Kr. 
svares 35 Kr. af de 30 000 Kr., 3 p.m. af Resten, 
over 50 0 Kr. men ikke over 100 000 Kr. 
svares 95 Kr. af de 50 000 Kr., 5 p.m. af Resten, 
over 100 0 Kr. men ikke over 200 000 Kr. 
svares 345 Kr. af de 100 000 Kr., 7 p.m. af Resten, 
over 200 0 Kr. men ikke over 500 000 Kr. 
svares 1 45 Kr. af de 200 000 Kr., 10 p.m. af Resten, 
over 500 0 Kr. men ikke over 1 000 000 Kr. 
svares 4 45 Kr. af de 500 000 Kr., 13 p.m. af Resten, 
over 1 00 000 Kr. men ikke over 
svares 10 545 Kr. af de 1 000 000 Kr., 16 p.m. af Resten, 
De i § 2, Nr. 3, nævnte skattepligtige svarer dog Skatten med mindst 2  

 p.m. 
For de i § 2, Nr. 1 og 2, nævnte skattepligtige, der er ansat til en  

 Indkomst af under 4 500 Kr., gives der i Tilfælde, hvor Formuen ikke er over  

 100 000 Kr., følgende Nedsættelse i Formueskatten efter foranstaaende Skala:  



a) er Indkomsten under 2 000 Kr., svares Formueskatten kun med to  

 Femtedele, 
b) er Indkomsten 2 000 Kr. eller derover, men under 3 500 Kr., svares  

 Formueskatten kun med tre Femtedele, 
c) er Indkomsten 3 500 Kr. eller derover, men under 4 500 Kr., svares  

 Formueskatten kun med fire Femtedele. 
3) De i nærværende Lovs § 2, Nr. 5, nævnte her i Landet hjemmehørende  

 skattepligtige Selskaber, Foreninger og andre Institutioner svarer  

 Indkomstskatten efter følgende Skala: 

Naar Indkomsten udgør indtil 6 pCt. p.a. af den indbetalte 
Aktiekapital m.v. 7 pCt. 
Naar Indkomsten udgør over 6 pCt., men ikke over 7 pCt..... 8 pCt. 
Naar Indkomsten udgør over 7 pCt., men ikke over 8 pCt..... 9 pCt. 
Naar Indkomsten udgør over 8 pCt., men ikke over 10 pCt..... 10 pCt. 
Naar Indkomsten udgør over 10 pCt., men ikke over 12 pCt..... 11 pCt. 
Naar Indkomsten udgør over 12 pCt., men ikke over 15 pCt..... 12 pCt. 
Naar Indkomsten udgør over 15 pCt., men ikke over 20 pCt..... 13 pCt. 
Naar Indkomsten udgør over 20 pCt., men ikke over 30 pCt..... 14 pCt. 
Naar Indkomsten udgør over 30 pCt., men ikke over 50 pCt..... 15 pCt. 
Udgør Indkomsten over 50 pCt., svares Skatten for den Del af Indkomsten,  

 der ikke overstiger 50 pCt., med 15 pCt. og for den overskydende Del med 20  

 pCt. 
Ved Beregningen af Indkomstens procentvise Forhold til Aktiekapitalen  

 tages alene Hensyn til den af Aktionærerne indbetalte Del af Aktiekapitalen  

 (Garantikapitalen) samt til Beløb, der er overført til Aktiekapitalen fra den  

 af Selskabet i Aarenes Løb opsparede, eller ved Realisation af de Selskabet  

 tilhørende Formuegenstande indvundne og til Selskabets Reserver henlagte  

 Fortjeneste, men derimod ikke til Beløb der paa anden Maade er stillet til  

 Raadighed for Selskabet eller benyttet til Forøgelse af dettes Kapital. 
Dog skal ved Forsikringsselskaber, hvor kun en Del af den tegnede  

 Aktiekapital (Garantikapital) er indbetalt, medens der for Restbeløbet er  

 udstedt Forskrivninger fra Aktionærerne (Garanterne), Halvdelen af det  

 saaledes skyldige, men endnu ikke indbetalte Beløb medregnes til  

 Aktiekapitalen i heromhandlede Henseende. 
I Tilfælde, hvor en Del af et Selskabs Indkomst i Overensstemmelse med de  

 for samme gældende Statutter eller Vedtægter henlægges til Selskabets  

 Reservefonds, herunder dog ikke Pensionsfond, Udbyttereguleringsfond eller  

 andre Fonds, der ikke direkte gaar ud paa at sikre Selskabets økonomiske  

 Grundlag, nedsættes Skatten for en tilsvarende Del af den beskattede Indkomst  

 med 0,25 pCt. 
For saa vidt saadanne Reservefonds senere helt eller delvis uddeles som  

 Udbytte til Aktionærerne eller paa anden Maade benyttes til Formaal, der ikke  

 svarer til Hensigten med Fonden paa det Tidspunkt, Henlæggelsen fandt Sted,  

 bliver Halvdelen af de Beløb, hvorover der saaledes disponeres, at medregne  

 til Selskabets skattepligtige Indkomst for det paagældende Aar. 

4) Indkomstskatten for udenlandske Selskaber, Foreninger og Dødsboer samt  

 her i Landet hjemmehørende Selskaber, Foreninger og andre Institutioner uden  

 indbetalt Aktie- eller Andelskapital svares efter Skalaen i nærværende Lovs §  

 1, 1), dog mindst med 6 pCt. 

Formueskatten for udenlandske Selskaber, Foreninger og andre Institutioner  

 samt udenlandske Dødsboer svares efter Skalaen i nærværende Lovs § 1, 2), dog  

 mindst med 2 p.m. 
A. Indkomstskatten. 



 § 2  
Skattepligten paahviler: 

 1. enhver Person, der er bosat her i Landet (jfr. § 3,  

 Nr.3), eller som uden at have fast Bopæl gør Tjeneste om Bord paa Skibe, der  

 har Hjemsted her, og som stadig befinder sig i Havne her i Landet eller paa  

 Rejser mellem saadanne, eller som sejler i Rutefart mellem Havne her i Landet  

 og i Udlandet; 
 2. enhver Person, som, uden at opgive sin Bopæl her i  

 Landet, tager midlertidigt Ophold i Udlandet; 
 3. enhver Person, som, uden at være bosat her i  

 Landet, her ejer fast Ejendom eller Tiende eller har Del i saadan Ejendom  

 eller nyder Indtægter af samme eller af Fideikommiskapitaler, herunder  

 Kapitaler, baandlagte i Overensstemmelse med Regelen i Lov Nr. 563 af 4.  

 Oktober 1919 § 4, eller som udøver eller er Deltager i nogen Næring eller  

 Virksomhed her i Landet (jfr. § 4); 
 4. uafsluttede Dødsboer, der her i Landet er  

 undergivet offentlig Skiftebehandling, for saa vidt Dødsfaldet ligger forud  

 for det sidste Kalenderaar før Ligningens Foretagelse; 
 5. her i Landet hjemmehørende a) Aktieselskaber,  

 Kommanditaktieselskaber og andre Selskaber, hvis Medlemmer eller Deltagere  

 ikke alle hæfter solidarisk uden Begrænsning for Selskabets Forpligtelser,  

 for saa vidt Overskuddet af Virksomheden ikke udelukkende anvendes i almen,  

 velgørende og humane, kunstneriske, videnskabelige eller deslige Øjemed; b)  

 Brugsforeninger, naar de fordeler Varer udenfor Medlemmernes Kreds; c)  

 gensidige Forsikringsforeninger, som overtager Forsikringer uden Forpligtelse  

 til Deltagelse i det gensidige Ansvar; d) Foreninger sigtende til  

 Bearbejdelse, Forædling eller Salg af andre end Medlemmernes Produkter; e)  

 Foreninger sigtende til Bearbejdelse, Forædling eller Salg af Medlemmernes  

 Produkter med Hensyn til den Del af Virksomheden, der bestaar i Detailsalg  

 fra Butik; f) Kreditforeninger, Kreditkasser og Hypotekforeninger samt Spare-  

 og Laanekasser, saafremt Deltagelse i deres Udbytte er forbeholdt Stiftere,  

 Garanter eller Aktionærer; g) andre Foreninger, Stiftelser, Korporationer og  

 selvejende Institutioner, for saa vidt de driver erhvervsmæssig Virksomhed,  

 herunder Drift, Bortforpagtning eller Udleje af fast Ejendom. Skattepligten  

 omfatter dog kun den Del af Indkomsten, der hidrører fra saadan Virksomhed,  

 og kan efter Finansministerens Afgørelse bortfalde, for saa vidt Foreningens  

 Indkomster udelukkende anvendes til de i nærværende Afsnit, Stykke a),  

 ommeldte Formaal. 
De her nævnte Selskaber og Institutioner, som ikke har Hjemsted her i  

 Landet samt Dødsboer, der behandles i Udlandet, bliver skattepligtige under  

 de i Nr. 3 angivne Forudsætninger. 
Udenlandske Personers, Selskabers og Foreningers samt udenlandske  

 Dødsboers herværende befuldmægtigede er medansvarlige for Skattebidraget.  




 § 3  
Undtaget fra Skattepligten er: 

 1. Kongen, Medlemmer af det kongelige Hus saavel som  

 Civillisten; 
 2. udenlandske Statsoverhoveder, Medlemmer af  

 udenlandske regerende Fyrstehuse samt fremmede Magters Gesandter og  

 Gesandtskabspersonale, alt for saa vidt der ikke er Spørgsmaal om de i § 2,  

 Nr. 3, nævnte Indtægter. Det samme gælder Konsularembedsmænd, der ikke er  

 danske Statsborgere; 
 3. andre Udlændinge, der tager midlertidigt Ophold her  

 i Landet, dog ikke for de Indtægters Vedkommende, der omhandles i § 2, Nr. 3.  

 En Udlændings Ophold anses ikke for midlertidigt, naar han stadig har opholdt  

 sig her i Landet i 6 Maaneder; 
 4. Nationalbanken, jfr. Oktroj af 4. Juli 1818 og Lov  

 Nr. 157 af 12. Juli 1907. 
Alle andre hidtil gældende Undtagelser fra Skattepligten bortfalder. 


 § 4  
Som skattepligtig Indkomst betragtes med de i det følgende fastsatte  

 Undtagelser og Begrænsninger den skattepligtiges samlede Aarsindtægter, hvad  

 enten de hidrører her fra Landet eller ikke, bestaaende i Penge eller  

 Formuegoder af Pengeværdi, saaledes f.Eks.: 
a. af Agerbrug, Skovbrug, Industri, Handel, Haandværk, Fabrikdrift,  

 Søfart, Fiskeri eller hvilken som helst anden Næring eller Virksomhed, saa og  

 alt, hvad der er oppebaaret for eller at anse som Vederlag for videnskabelig,  

 kunstnerisk eller litterær Virksomhed eller for Arbejde, Tjeneste eller  

 Bistandsydelse af hvilken som helst Art; 
b. af Bortforpagtning, Bortfæstning eller Udleje af rørligt og urørligt  

 Gods, saavel som af vederlagsfri Benyttelse af andres rørlige eller urørlige  

 Gods. Lejeværdien af Bolig i den skattepligtiges egen Ejendom beregnes som  

 Indtægt for ham, hvad enten han har gjort Brug af sin Beboelsesret eller ej;  

 Værdien ansættes til det Beløb, som ved Udleje kunde opnaas i Leje af  

 vedkommende Ejendom eller Lejlighed, dog at den, naar særlige Forhold maatte  

 gøre denne Maalestok mindre egnet, kan ansættes skønsmæssigt; 
c. af et Embede eller en Bestilling, saasom fast Lønning, Sportler,  

 Embedsbolig, Naturalydelser, Emolumenter, Kontorholdsgodtgørelse (med Hensyn  

 til Kontorudgifter jfr. § 6b.), samt Pension, Ventepenge, Gaver (jfr. dog  

 herved Bestemmelsen i § 5b.), Understøttelser, Klosterhævning, Livrente,  

 Overlevelsesrente, Aftægt og deslige; 
d. af Tiender; 
e. af Rente eller Udbytte af alle Slags Obligationer, Aktier og andre  

 inden- eller udenlandske Pengeeffekter, saa og af udestaaende Fordringer og  

 af Kapitaler, udlaante her i Landet eller i Udlandet, med eller uden Pant,  

 mod eller uden Forskrivning. Som Udbytte af Aktier og Andelsbeviser skal  

 anses alt, hvad der af vedkommende Selskab er udbetalt Aktionærer eller  

 Andelshavere som en Del af det af Selskabet i sidste eller i tidligere  

 Regnskabsaar indtjente Overskud, hvad enten Udbetalingen finder Sted som  

 Dividende, som Udlodning ved Selskabets Likvidation eller lignende eller ved  

 Udstedelse af Friaktier. Friaktier, der tildeles et Selskabs Aktionærer,  

 bliver at henregne til Modtagerens Indkomst med et Beløb, svarende til deres  

 Paalydende, og i Tilfælde, hvor Aktier udstedes mod Vederlag, som dog er  

 mindre end deres Paalydende, skal et Beløb, svarende til Forskellen mellem  

 Tegningskursen og Aktiernes Paalydende, ligeledes medregnes til Modtagerens  

 skattepligtige Indkomst. 
f. af Lotterispil samt andet Spil og Væddemaal. 
For de i § 2, Nr. 3, nævnte skattepligtige samt for udenlandske Selskaber  

 og Foreninger bliver kun den Indtægt at tage i Betragtning, der hidrører fra  

 de under Nr. 3 nævnte Kilder. 
For de i § 2, Nr. 5, anførte Institutioner behandles som skattepligtig  

 Indkomst ikke alene de Beløb, der udbetales Deltagerne som Rente eller  

 Udbytte af indbetalte Beløb, men ogsaa i Aarets Løb stedfundne Afbetalinger  

 paa Gæld, ekstraordinære Afskrivninger og Henlæggelser af Aarets Overskud til  

 Reservefond, Sikkerhedsfond og andre lignende Fonds samt de saadanne Fonds  

 tilskrevne Renter, herunder dog ikke Beløb, der af Forsikringsselskaber  

 henlægges til Dækning af de overfor de forsikrede indgaaede Forpligtelser  

 (Præmiereserve og Skadesreserve) eller til Bonusfond. 
Overkurs, som et Selskab opnaar ved Udstedelse af Aktier eller ved  

 Udvidelse af sin Aktiekapital, er at betragte som Forøgelse af Aktionærernes  

 Kapitalindskud og indgaar derfor ikke i det skattepligtige Overskud. 



 § 5  
Til Indkomst henregnes ikke: 
a. Formueforøgelse, der fremkommer ved, at de Formuegenstande, en  

 skattepligtig ejer, stiger i Værdi - medens der paa den anden Side ikke gives  

 Fradrag i Indkomsten for deres Synken i Værdi -, eller Indtægter, som  

 hidrører fra Salg af den skattepligtiges Ejendele (herunder indbefattet  

 Værdipapirer), for saa vidt disse Salg ikke henhører til vedkommendes  

 Næringsvej, for Eksempel Handelsvirksomhed med faste Ejendomme, eller er  

 foretaget i Spekulationsøjemed, i hvilke Tilfælde den derved indvundne  

 Handelsfortjeneste henregnes til Indkomsten, ligesom ogsaa eventuelt Tab kan  

 fradrages i denne. Ved Salg af fast Ejendom samt Aktier og lignende  

 offentlige Værdipapirer, der er indkøbt efter 1. Januar 1922, anses  

 Spekulationshensigt at have foreligget, naar Salget sker inden 2 Aar efter  

 Erhvervelsen, medmindre det modsatte godtgøres at være Tilfældet; 
b. Gaver, der falder ind under Afsnit III. i Lov om Afgift af Arv og Gave,  

 samt Formueforøgelse, som hidrører fra Arv og Forskud paa saavel falden som  

 ikke falden Arv eller fra Indgaaelse af Ægteskab, Udbetaling af  

 Livsforsikringer, Brandforsikringer og deslige; 
c. de Indtægter, der hidrører fra Kapitalforbrug eller Optagelse af Laan;  


d. Dagpenge og Rejsegodtgørelser, begge Dele under Udførelse af offentlige  

 Hverv, der gør det nødvendigt for den paagældende at tage Ophold udenfor hans  

 Hjemstedskommune; 
e. Den Medlemmer af Rigsdagen tilkommende Godtgørelse for Udførelsen af  

 nævnte Hverv, for saa vidt angaar Halvdelen af det til hvert Medlem udbetalte  

 Beløb. 
Den under a. og b. omhandlede Formueforøgelse, ligesom ogsaa den  

 Formueformindskelse, der fremkommer ved Formuegenstandes Synken i Værdi,  

 kommer derfor kun i Betragtning, for saa vidt som Formuens Udbytte derved er  

 blevet forøget eller formindsket, og da kun med Beløbet af den saaledes  

 fremkomne Udbytteforøgelse eller Udbytteformindskelse 



 § 6  
Ved Beregningen af den skattepligtige Indkomst bliver at fradrage: 
a. Driftsomkostninger, d.v.s. de Udgifter, som i Aarets Løb er anvendt til  

 at erhverve, sikre og vedligeholde Indkomsten, derunder ordinære  

 Afskrivninger; 
b. fra Embedsindtægter de Udgifter til Kontorhold m.v., som Embedets  

 Bestridelse har medført; 
c. Pensioner og andre Byrder, der paahviler et Embede. Beløb, der anvendes  

 til Pensions- og Enkeforsørgelse, Livsforsikring, Ulykkes-, Syge-,  

 Invaliditets-, Alderdoms- og Arbejdsløshedsforsikring, dog ikke ud over et  

 samlet Beløb af indtil 400 Kr. aarlig; 
d. de Beløb, som i det paagældende Aar er udredet i personlig paalignede  

 Skatter, i Skatter og Afgifter paa fast Ejendom og Næring til Stat, Kommune  

 og Kirke, i Tiende, Fæste- og Forpagtningsafgifter, Aftægtsydelser og  

 lignende Byrder; 
e. Renter af Prioriteter og anden Gæld, samt hvad der er anvendt til blot  

 Vedligeholdelse eller Forsikring af de af den skattepligtiges Ejendele, hvis  

 Udbytte beregnes som Indkomst. Derimod kan ikke fradrages, hvad der af den  

 skattepligtige er anvendt til Afdrag paa hans Gæld, hvilket ogsaa gælder om  

 Fideikommisbesidderes Afdrag paa Fideikommissets Gæld. 
For saa vidt Skatteansættelsen kun omfatter Indtægter fra de i § 2, Nr. 3  

 og Nr. 5, Litra g), nævnte Kilder, kan kun de disse Kilder vedrørende  

 Udgifter fradrages. 
Den ved Lov Nr. 115 af 16. April 1907 om Tillæg til Lov Nr. 72 af 29.  

 Marts 1904 om Livsforsikringsvirksomhed meddelte Bemyndigelse for Regeringen  

 til overfor her i Landet tilladte udenlandske Livsforsikringsselskaber at  

 fastsætte særlige Regler angaaende Ansættelsen af den Nettoindtægt, hvoraf  

 Skatter og Afgifter til det offentlige beregnes, skal ogsaa kunne komme til  

 Anvendelse overfor andre udenlandske Forsikringsselskaber, der driver  

 Virksomhed her i Landet, for saa vidt angaar Indkomst af saadan Virksomhed og  

 da navnlig paa det Grundlag, at som skattepligtig Indtægt her i Landet  

 (Nettoindtægt) behandles den Del af Selskabets samlede Overskud, der svarer  

 til Forholdet imellem dets Brutto-Præmieindtægt her i Landet og dets samlede  

 Brutto-Præmieindtægt. 
Den beregnede Skatteindtægt er skattepligtig uden Hensyn til, hvorledes  

 den anvendes, altsaa hvad enten den benyttes til egen eller Families  

 Underhold, Betjening, Nytte eller Behagelighed, eller til Formueforøgelse,  

 til Forbedring af Ejendom, til Udvidelse af Næring eller Drift, Henlæggelse  

 til Reserve- eller andre lignende Fonds, til Gaver eller paa anden Maade.  





 § 7  
Den gifte Mand beskattes af hele sin og den med ham samlevende Hustrus  

 Indkomst, selv om hun har Særformue. 
Hjemmeværende Børn (herunder ogsaa Stif-, Adoptiv- og Plejebørn), der er  

 18 Aar eller derover, eller som har stadig Indtægt ved personligt Arbejde for  

 fremmede, ansættes selvstændig til Skat af deres Indkomst, altsaa foruden af  

 Arbejdsindtægten ogsaa af Indtægt af Formue m.v. 
I modsat Fald medregnes deres Indkomst ved Familieoverhovedets Ansættelse  

 til Skat. 
Ved Beregningen af Indkomsten for hjemmeværende Børn, der er selvstændig  

 skattepligtige, medtages ikke, hvad der ydes dem i helt eller delvist  

 Underhold af Familieoverhovedet, medmindre saadant Underhold er Vederlag for  

 Arbejde i Familieoverhovedets Virksomhed eller Bedrift. 
Enker og Enkemænd, der har levet i sædvanligt Formuefællesskab med den  

 afdøde Ægtefælle, skal ved første Ansættelse efter dennes Død ansættes efter  

 Ægtefællernes fulde Indkomst i det Aar, der lægges til Grund for Ansættelsen.  


Dog skal Enken i Tilfælde, hvor det maa antages, at hendes Indkomst i  

 paagældende Skatteaar som Følge af Mandens Død vil blive mindre end den  

 ansatte Indkomst, kunne forlange tilsvarende Nedsættelse i denne i  

 Overensstemmelse med Reglerne i nærværende Lovs § 23, jfr. § 28, sidste  

 Stykke. 
Paa samme Maade skal i Tilfælde af Ægteskabets Opløsning ved Skilsmisse  

 Manden ved første Ansættelse efter denne beskattes af den fulde  

 Fællesindkomst, medens Hustruen alene bliver at beskatte af hendes mulige  

 Særindtægt. 
Hustru, der til Stadighed lever adskilt fra sin Mand, bliver ligeledes at  

 betragte som selvstændig skattepligtig Person, men hverken hun eller fraskilt  

 Hustru beskattes, naar Manden er bosat her i Landet, af den Del af  

 Indkomsten, der bestaar i Underholdsbidrag fra ham. 



 § 8  
  

 Familieforsørgere, hvis Indkomst ikke overstiger:  

 i København og Frederiksberg..............................  1 600 Kr.  

 i Købstadkommunerne, Marstal og  

 de sønderjydske Flækker ..................................  1 400 Kr.  

 i Landkommunerne.........................................  1 200 Kr.,  

 er skattefri.  


Overstiger Indkomsten fornævnte Beløb, men er under 5 000 Kr., gives der  

 Familieforsørgere et skattefrit Fradrag af samme Størrelse som fornævnte  

 skattefri Beløb. 
Er Indkomsten 5 000 Kr. eller derover, nedsættes Fradraget successivt for  

 hver overskydende 1 000 Kr. i Indkomst saaledes: 
Er Indkomsten paa 5 000 Kr. eller derover, men under 6 000 Kr., gives 
  

 Fradraget med henholdsvis ........  1 350 Kr., 1 150 Kr. og 1 000 Kr.  

 Er paa 6   0 Kr. eller derover,  

 men under 7 000 Kr. ..............  1 100 Kr.,   950 Kr. og   800 Kr.  

 Er paa 7   0 Kr. eller derover,  

 men under 8 000 Kr. ..............    800 Kr.,   700 Kr. og   600 Kr.  

 Er paa 8   0 Kr. eller derover,  

 men under 9 000 Kr. ..............    550 Kr.,   450 Kr. og   400 Kr.  

 Er paa 9   0 Kr. eller derover,  

 men under 10 000 Kr.............     300 Kr.,   250 Kr. og   200 Kr.,  


medens der for større Indkomster intet Fradrag gives. 
Ved Familieforsørgere forstaas gifte Mænd og saadanne Enkemænd, Enker og  

 fraseparerede Mænd og Kvinder, som har egen Husstand, eller hvem der  

 paahviler Forsørgerpligt overfor Børn under 18 Aar, samt ugifte, hvem saadan  

 Forsørgerpligt paahviler overfor hjemmeværende Børn, og som har egen  

 Husstand. 
Andre Skatteydere, hvis Indkomst ikke overstiger henholdsvis 800 Kr., 700  

 Kr. og 600 Kr., er skattefri, ligesom der, naar Indkomsten overstiger  

 fornævnte Beløb, men er under 5 000 Kr., gives dem et skattefrit Fradrag paa  

 henholdsvis 800 Kr., 700 Kr. og 600 Kr. 
Er Indkomsten 5 000 Kr. eller derover, nedsættes Fradraget successivt for  

 hver overskydende 1 000 Kr.s Indkomst saaledes: 
  

 For Indkomster paa 5 000 Kr. eller derover, men under 6 000 Kr.,  

 gives Fradrag med ....................    700 Kr., 600 Kr. og 500 Kr.  

 For paa 6 000 Kr. eller derover,  

 men under 7 000 Kr. ..................    550 Kr., 450 Kr. og 400 Kr.  

 For paa 7 000 Kr. eller derover,  

 men under 8 000 Kr. ..................    400 Kr., 350 Kr. og 300 Kr.  

 For paa 8 000 Kr. eller derover,  

 men under 9 000 Kr. ..................    300 Kr., 250 Kr. og 200 Kr.  

 For paa 9 000 Kr. eller derover,  

 men under 10 000 Kr..................    200 Kr., 150 Kr. og 100 Kr.,  


medens der for større Indkomster intet Fradrag gives. 
Oplyser den skattepligtige, at den med ham samlevende Hustru har  

 selvstændig Virksomhed, som ikke grundes eller vedligeholdes væsentlig ved  

 Mandens eller Fællesboets Midler, indrømmes der et yderligere Fradrag paa  

 Halvdelen af Indkomsten af Selverhvervet, men dog ikke udover Halvdelen af  

 det den skattepligtige selv tilkommende Fradrag. 
For hvert Barn (det er Ægtebarn, Barn udenfor Ægteskab for Moderens  

 Vedkommende, Stifbarn, Adoptivbarn og Plejebarn, for hvis Pleje der ikke ydes  

 vedvarende Vederlag), som ved Begyndelsen af det Kalenderaar, i hvilket  

 Skatten ansættes, er under 15 Aar, og som ikke har Midler til at bekoste sit  

 eget Underhold, gives uden Hensyn til Indkomstens Størrelse et skattefrit  

 Fradrag paa henholdsvis 300 Kr., 250 Kr. og 200 Kr. 
Landkommuner, i hvilke der efter Det statistiske Departements Opgørelse  

 over den sidste forud for Ligningens Foretagelse afholdte almindelige  

 Folketælling findes bymæssige Bebyggelser med over 2 000 Indbyggere,  

 sidestilles saavel med Hensyn til de skattefri Indkomstbeløb som med Hensyn  

 til de skattefri Fradrag med Købstadkommuner. 
De i nærværende Paragraf foran ommeldte Fradrag bliver ikke at foretage i  

 de under § 2, Nr. 3, 4 og 5, nævnte skattepligtiges Indkomst. For de i § 2,  

 Nr. 4, nævnte Dødsboer fradrages, hvad der i det forløbne Kalenderaar af Boet  

 er udbetalt den længstlevende Ægtefælle som Renter eller Udbytte af  

 Boeslodden og Arvinger som Renter eller andet Udbytte af de vedkommendes  

 Arvekapital. 
For de i § 2, Nr. 5, nævnte, her i Landet hjemmehørende Selskaber og  

 Foreninger fradrages i den beregnede Indkomst 5 pCt. p.a. af den indbetalte  

 Aktiekapital eller de indbetalte Selskabsandele, indbetalte Andele af  

 Garantifonds o.lign. 
Ved Opgørelsen af den indbetalte Aktiekapitals Størrelse forholdes paa  

 samme Maade som fastsat i nærværende Lovs § 1, 3die Stykke, angaaende  

 Beregningen af Indkomstprocenten. For de i § 2, Nr. 5 under b), c), d) og f),  

 omhandlede Institutioner skal den skattepligtige dog kunne forlange de nævnte  

 5 pCt. beregnet enten efter det Beløb, til hvilket den paagældende  

 Institutions Formue bliver at ansætte efter Reglerne i § 12, eller efter det  

 20-dobbelte Beløb af den gennemsnitlige i de sidste fem Driftsaar hafte,  

 efter Reglerne i denne Lov skattepligtige Indkomst, hvorved dog bliver at  

 iagttage, at den Indkomst, af hvilken Skatten beregnes, ikke kan medtages ved  

 Beregningen af Gennemsnitsindtægten; for de i § 2, Nr. 5 under e) og g),  

 omhandlede Foreninger og Institutioner kan kun den sidstnævnte Fremgangsmaade  

 anvendes. Har en Forening eller lignende begæret en bestemt Fremgangsmaade  

 anvendt, skal denne benyttes ved alle paafølgende Ligninger, medmindre  

 Finansministeren giver sit Samtykke til, at en anden Fremgangsmaade anvendes.  

 Godtgør et her i Landet hjemmehørende Selskab, at en vis Del af dets  

 Bruttoindtægt - ved Forsikringsselskaber af dets Præmieindtægt - hidrører fra  

 Virksomhed i Udlandet, bortfalder dets Skattepligt for en forholdsvis  

 tilsvarende Del af dets efter Fradrag af de foran nævnte 5 pCt. fremkommende  

 Nettoindtægt. 
For Selskabers og Foreningers Vedkommende bliver den Procent, hvormed  

 Skatten ifølge § 1, Stykke 3), skal udredes, at fastsætte, forinden nogle af  

 de her nævnte Fradrag finder Sted. 
Af enhver Indkomst bortkastes, efter at de her nævnte Fradrag har fundet  

 Sted, det Beløb, der bliver tilovers, naar Indkomsten deles med 50. 



 § 9  
Skatten ansættes efter Indkomsten i det Kalenderaar, der gaar forud for  

 Ligningen, medmindre der i vedkommendes Næringsvej sædvanlig benyttes et  

 andet Driftsaar, eller han gør Selvangivelse og derved paaviser, at han  

 bruger et andet Regnskabsaar end Kalenderaaret, i hvilket Tilfælde  

 Skatteraadet kan lade det paagældende Driftsaar eller Regnskabsaar træde i  

 Stedet for Kalenderaaret. Det saaledes valgte Drifts- eller Regnskabsaar kan  

 ikke ved senere Skatteansættelser fraviges uden forudgaaende Tilladelse fra  

 Landsoverskatteraadet. 
B. Formueskatten. 



 § 10  
Skattepligten paahviler samtlige de i § 2 under Nr. 1-3 nævnte Personer  

 samt udenlandske Selskaber, Foreninger, Stiftelser m.fl. og Dødsboer, der  

 behandles i Udlandet, for saa vidt de ejer Formue eller Formuerettigheder,  

 som efter de i det følgende givne Regler er underkastet Formueskatten. Lens-,  

 Stamhus- og Fideikommisbesiddere betragtes som Ejere. Det samme gælder de i  

 Lov Nr. 563 af 4. Oktober 1919 § 4 ommeldte Indtægtsnydere med Hensyn til de  

 sammesteds ommeldte Kapitaler, der foreløbig forbliver under Lenskontrollen.  

 For de i nærværende Lovs § 2, Nr. 3, nævnte skattepligtige samt for  

 udenlandske Selskaber, Foreninger m.fl. og Dødsboer bliver kun den Formue at  

 tage i Betragtning, hvorfra de i § 2, Nr. 3, nævnte Indkomster hidrører. 



 § 11  
Undtaget fra Skattepligten er: 

 1. De samme, som ifølge § 3 er undtaget fra  

 Indkomstskat, med de til Begrænsningerne i § 3, Nr. 2 og 3, for Indkomstens  

 Vedkommende svarende Begrænsninger med Hensyn til Formuen; 
 2. de i Henhold til § 8 for Indkomstskat fritagne,  

 hvis Formue ikke er over 10 000 Kr. 


 § 12  
Som skattepligtig Formue betragtes, med de i § 10 og i det følgende  

 fastsatte Undtagelser og Begrænsninger, den skattepligtiges samlede rørlige  

 og urørlige Formue. 
Skattepligtig er saaledes navnlig: 
a. Faste Ejendomme med alt Tilbehør, Kreaturer, Redskaber og Maskiner samt  

 i Behold værende Afgrøde i Sæd, Hø, Halm o.s.v., for saa vidt saadanne  

 Beholdninger overstiger, hvad der til enhver Tid er fornødent for at holde  

 Ejendommen i behørig Driftstilstand; 
b. Skibe; 
c. Varer, Raastoffer og andet Løsøre; 
d. udestaaende Fordringer, Penge, Pengerepræsentativer, Værdipapirer,  

 Kommandit- og andre Selskabsandele; 
e. reelle Privilegier, Ret til at oppebære Tiende, Jordskyld eller  

 Arvefæsteafgifter, samt overhovedet alle vedvarende Rettigheder og  

 Fordringer, der har en Værdi, som kan ansættes i Penge. 
Til skattepligtig Formue henregnes ikke: 

 1. Møbler, Husgeraad, Gangklæder, Smykker og andet til  

 husligt Indbo hørende Løsøre samt Bog- og Kunstsamlinger eller lignende; for  

 saa vidt derimod den skattepligtige anvender slige Genstande i sin Næring  

 eller driver Handel med dem eller i øvrigt besidder dem i Forretningsøjemed,  

 er de Formueskatten underkastet. 
 2. Suspensivt betingede Formuerettigheder, saasom  

 Retten til en endnu ikke forfalden Livsforsikringssum, Retten til den  

 fremtidige Besiddelse af en Kapital, hvoraf en anden foreløbig har  

 Rentenydelsen, o.lign. Naar den, der har Ret til den fremtidige Besiddelse af  

 en Kapital, er Descendent af eller arveberettiget efter Rentenyderen, svarer  

 Rentenyderen Formueskat af Kapitalen. Det samme gælder i alle Tilfælde, hvor  

 Rentenyderen selv har fraskrevet sig Retten til Kapitalen, ligesom den, der  

 har baandlagt en Kapital til Fordel for andre, men saaledes at Renten  

 foreløbig skal tillægges Kapitalen, vedvarende svarer Formueskat af denne.  


 3. Brugsrettigheder eller Krav paa periodiske Ydelser  

 af offentlig eller privat Natur, der er tillagt enkelte Personer for Livstid  

 eller kortere Tid, saasom Ret til Pension, Livrente, Overlevelsesrente,  

 Annuitet, Klosterhævning, Fribolig, Aftægtsydelse, Ydelse ifølge Forsikring  

 for Ulykkestilfælde o.desl. 


 § 13  
Ved Beregningen af den skattepligtige Formue bliver at fradrage i den  

 samlede Aktivmasse: 
a. Den skattepligtiges Gæld; 
b. Kapitalværdien af Pensioner, Aftægtsydelser og andre periodiske  

 Ydelser, som det paahviler den skattepligtige at udrede. 
I de Tilfælde, hvor Formueskatten svares i Henhold til § 10, 4de Punktum,  

 kan dog kun Værdien af de Byrder fradrages, som hviler paa de Formuedele; der  

 er inddraget under Beskatningen. 



 § 14  
Ved Værdsætningen af Formuen bliver følgende Regler at iagttage: 

 1. Faste Ejendomme sættes til den Værdi, hvortil de er  

 vurderet til Ejendomsskyld med Fradrag af Arvefæsteafgifter og andre Byrder,  

 hvortil intet Hensyn er taget ved Vurderingen til Ejendomsskyld, og med  

 Tillæg af Værdien af Besætning, Inventar, Maskiner og andet Driftsmateriel.  

 For saa vidt en Ejendom ikke maatte være vurderet til Ejendomsskyld paa det  

 Tidspunkt, da Ansættelse efter nærværende Lov finder Sted, bliver  

 Værdiansættelsen at foretage efter de i Loven om Ejendomsskyld foreskrevne  

 Regler. En Landejendom, der bestaar af flere særskilt til Ejendomsskyld  

 ansatte Dele, sættes til sin Værdi i Handel og Vandel som samlet Ejendom.  


 2. Værdipapirer ansættes, for saa vidt de noteres paa  

 Københavns Børs, efter Kursværdien, i modsat Fald efter deres Paalydende,  

 medmindre det skønnes, at deres Værdi er forskellig derfra. 
 3. Udestaaende Fordringer, som ikke kan inddrives,  

 medregnes ikke. 
 4. Skibe og andre Løsøregenstande ansættes efter deres  

 Salgsværdi. Som Vejledning tjener særlig den Sum, for hvilken de maatte være  

 forsikret; dog skal i Tilfælde, hvor handlendes Varelager sædvanemæssigt ved  

 deres Statusopgørelser foretages paa Grundlag af Fakturaprisen, denne ogsaa  

 kunne bringes til Anvendelse ved Formueopgørelsen. 
 5. Reelle Privilegier samt vedvarende Indkomster og  

 Ydelser (§ 12,e) ansættes efter den Vederlagssum, der kan paaregnes opnaaet  

 for dem. 


 § 15  
Familieoverhovedet beskattes af Hustrus og Børns Formue, for saa vidt  

 Indkomsterne deraf i Medfør af § 7 ved Ansættelsen til Indkomstskat skal  

 betragtes som skattepligtig Indkomst for ham. 



 § 16  
Skatten ansættes efter Formuens Værdi den 1. Januar. 
Ved Landbrugs- eller Næringsdrift, hvor der finder regelmæssige aarlige  

 Regnskabsafslutninger Sted, kan den Formuestatus lægges til Grund for  

 Angivelsen, som er fremkommet ved Afslutningen af det sidste Regnskabsaar.  


Af enhver Formue bortkastes forinden Skatteberegningen det Beløb, der  

 bliver tilovers, naar Formuen deles med 100. 
C. Skatteligningen. 
I. De skattelignende Myndigheder. 



 § 17  
For Københavns Vedkommende bliver der efter Forhandling med Københavns  

 Kommunalbestyrelse ved kongelig Anordning at fastsætte Regler angaaende  

 Ordningen af de i nærværende Lovs Afdelinger C., D., E. og F. omhandlede  

 Forhold, ligesom der ved kongelig Anordning kan træffes Bestemmelse om  

 Ændringer i de tilsvarende nugældende Regler angaaende den kommunale Ligning  

 m.v. i København. 
For saa vidt de i denne Lovs §§ 4-9 givne Regler med Hensyn til  

 Beregningen af den skattepligtige Indkomst er forskellige fra dem, der er  

 gældende ved Ansættelse til Indkomstskat til Københavns Kommune, kan det  

 endvidere efter Forhandling med Københavns Kommunalbestyrelse ved kongelig  

 Anordning fastsættes, at de i de nævnte Paragraffer indeholdte Regler for  

 Statsskatten ogsaa skal gælde for den kommunale Skats Vedkommende. 
Om Offentliggørelse af Skattelister og af andre Forhold vedrørende  

 Ligningen skal for Københavns kommunale Lignings Vedkommende gælde de for  

 Statsskattens Vedkommende i nærværende Lov fastsatte Regler. 
Hvad der i denne Paragraf er bestemt for Københavns Vedkommende, kan med  

 de nødvendige Forandringer ogsaa finde Anvendelse for Frederiksberg Kommune  

 efter Forhandling mellem Indenrigsministeriet og Kommunalbestyrelsen. 
For større Købstæders Vedkommende skal Indenrigsministeren derhos være  

 bemyndiget til, hvor Omstændighederne maatte tale derfor, efter Samraad med  

 Finansministeren og vedkommende Kommunes Bestyrelse at fastsætte Regler  

 afvigende fra de i nærværende Lov foreskrevne angaaende Ordningen af de i  

 Lovens Afdelinger C., D. og E. omhandlede Forhold. 



 § 18  
I det øvrige Land foretages Skatteligningen ved en Samvirken af de  

 kommunale Myndigheder og særegne Skatteraad paa den Maade, som i det følgende  

 nærmere fastsættes. 
Det har sit Forblivende ved den i Finansministeriets Bekendtgørelse af 30.  

 September 1903 fastsatte Inddeling af Landet i Skattekredse med senere  

 tilhørende Ændringer og Tilføjelser. Finansministeren bemyndiges til,  

 saafremt det maatte anses for ønskeligt, at foretage Omdeling af Kredsene,  

 hvorved dog maa iagttages, at ingen Kommune deles mellem flere Skattekredse,  

 og at ingen Skattekreds kan strække sig ind i flere Amtsraadskredse, undtagen  

 for saa vidt Dele af en Kommune maatte være beliggende i en anden  

 Amtsraadskreds end den, hvortil den største Del af Kommunen hører. 
De for Skattekredsene oprettede Skatteraad skal hvert bestaa af 3  

 Medlemmer og indtil 3 Stedfortrædere for disse. Samtlige Medlemmer af  

 Skatteraadene og Stedfortrædere vælges af Finansministeren, der paaser, at  

 Landbrug og Byerhverv repræsenteres forholdsmæssigt i samtlige de  

 Skattekredse, der omfatter baade Agerbrug og bymæssige Bebyggelser, og  

 tillige bestemmer, hvem af dem der skal være Formand, og hvem af dem der i  

 dennes Forfald skal fungere som Formand. Skulde Antallet i enkelte Kredse  

 vise sig utilstrækkeligt, skal Finansministeren være bemyndiget til at forøge  

 Antallet saavel af Medlemmer som af Stedfortrædere i Kredsen med een. De  

 beskikkes for 6 Aar, saaledes at Halvdelen fratræder hvert 3die Aar. Hvem der  

 første Gang skal fratræde, bestemmes ved Lodtrækning. Det skal afhænge af  

 Finansministerens nærmere Bestemmelse, hvornaar de nuværende Skatteraads  

 Virketid skal ophøre. 
Gejstlige Embedsmænd og Personer, som er over 60 Aar gamle, er ikke  

 pligtige at modtage Valg, men i øvrigt kan ingen undslaa sig herved,  

 medmindre han derfor kan anføre Grunde, som af Finansministeren anses for  

 fyldestgørende. Dog er den, der har fungeret i 6 Aar, ikke forpligtet til at  

 lade sig beskikke paa ny, førend 6 Aar er forløbet, siden han fratraadte.  

 Udtræder et Medlem paa Grund af Dødsfald eller af andre Aarsager, gælder  

 Udnævnelsen for den, der beskikkes i hans Sted, kun for den tilbageværende  

 Del af Valgtiden. 
Ingen kan samtidig være Medlem af et Skatteraad og nogen under samme  

 hørende Ligningsmyndighed. 
For at Raadet kan foretage nogen Skatteansættelse eller afsige nogen  

 Kendelse, skal samtlige Medlemmer eller Stedfortrædere for disse deltage i  

 Afgørelsen, der træffes ved Stemmeflerhed. Ingen af Medlemmerne eller  

 Stedfortræderne kan deltage i Afgørelsen af en Klage over den for hans eget  

 Vedkommende stedfundne Ansættelse af den skattepligtige Indkomst og Formue.  


Medlemmerne af Skatteraadene lønnes med Honorarer; Formanden med 1 500 Kr.  

 og hvert af de øvrige Medlemmer med 500 Kr. aarlig. Desuden tilstaas der dem  

 paa de Dage, de i Anledning af Udførelsen af deres Hverv opholder sig mere  

 end 4 Timer udenfor deres Hjem, 10 Kr. daglig i Dagpenge samt Godtgørelse  

 efter Regning for hafte Befordringsudgifter, ligesom ogsaa Udgifter til  

 Skriveri, Brevforsendelse og deslige bliver at godtgøre. I ganske særlige  

 Tilfælde, hvor Raadets Arbejde er meget omfattende, kan det af  

 Finansministeren tillades, at Raadet antager lønnet Medhjælp, ligesom  

 Udgifter til fast Kontorlokale eventuelt vil kunne godtgøres. 
Endvidere kan Finansministeren beskikke særlige, regnskabskyndige  

 Konsulenter - een eller flere for hvert Amt - til paa Begæring at bistaa  

 Skatteraadene og Landsoverskatteraadet ved Udførelsen af deres Hverv.  

 Konsulenterne lønnes med Honorarer, hvis Størrelse fastsættes ved  

 Finansloven. 
Stedfortrædere oppebærer, naar de fungerer for et Medlem, foruden  

 Dagpenge, Befordringsgodtgørelse m.v., som foran bestemt, et i ethvert  

 Tilfælde af Finansministeren fastsat Honorar. 



 § 19  
Landsoverskatteraadet bestaar af 11 Medlemmer, af hvilke Formanden og 1  

 Medlem, der i Formandens Forfald fungerer for denne, udnævnes af Kongen, 5  

 Medlemmer vælges af Finansministeren og 4 af Rigsdagen udenfor dens Midte. Af  

 de Medlemmer, der udnævnes af Finansministeren, skal 3 være Repræsentanter  

 for Landets Hovederhverv. 
Virketiden for de af Finansministeren og Rigsdagen valgte Medlemmer er 6  

 Aar. Tillægsvalg gælder kun for den tilbageværende Del af Valgtiden. Disse  

 Medlemmer lønnes med Honorarer, hvis Størrelse fastsættes ved Finansloven. De  

 nuværende Medlemmer vedbliver at fungere til Udgangen af den løbende  

 Valgperiode. 
Antallet af de for Raadet nødvendige Tjenestemænd og Medhjælpere bestemmes  

 ved de aarlige Normeringslove og Finanslove. 
Der tilkommer yderligere Landsoverskatteraadets Medlemmer og Medhjælpere  

 Erstatning for de i Anledning af Virksomheden medgaaede Rejseudgifter; de til  

 Medhjælp for Raadet samt til Kontorhold m.v. fornødne Beløb fastsættes paa  

 Finansloven. 
II. Mandtalsliste. Stedet for Skatteansættelsen, Selvangivelse. 



 § 20  
Inden den 15. Januar forfattes der efter et af Finansministeren  

 foreskrevet og udsendt Skema en Mandtalsliste over alle de Personer,  

 Dødsboer, Selskaber og Foreninger, der skal sættes i Skat i Kommunen, jfr. §  

 21. Den affattes i Købstæderne og i Marstal af Ligningskommissionen og  

 Ligningsmændene, hvor saadanne er valgt, og i de øvrige Kommuner af disses  

 Bestyrelser, som med Hensyn til Indkomst- og Formueskatten fungerer som  

 Ligningsmyndighed, ligeledes i Forening med Ligningsmændene, hvor saadanne er  

 valgt. Hvor et Landdistrikt, som ikke har eget Sogneraad, er forenet med en  

 Købstad, tiltrædes dennes Ligningskommission af et blandt Distriktets Beboere  

 af Amtsraadet valgt Medlem. Saafremt et Landdistrikts Størrelse og Folketal  

 giver Anledning dertil samtidig med, at Distriktsraadet efter dets  

 Sammensætning skønnes at afgive samme Garanti som et Sogneraad, skal  

 Amtsraadet imidlertid kunne bemyndige Distriktsraadet til i øvrigt efter de i  

 nærværende Lov givne Regler at foretage Ansættelsen og de dermed i  

 Forbindelse staaende Arbejder i Landdistriktet. Det skal have sit Forblivende  

 ved de af Amtsraadene alt tidligere givne Bemyndigelser af den omhandlede  

 Art. 
I et særligt Afsnit af Mandtalslisten opføres de skattepligtige, som uden  

 at være bosatte eller have Hjemsted i Kommunen i den har Indtægter, af hvilke  

 der i Henhold til de kommunale Beskatningsregler skal svares Erhvervsskat,  

 med Angivelse af, om de antages at have Bopæl (for Dødsboer og Aktieselskaber  

 m.m., jfr. § 2, Nr. 4 og 5, Bestyrelse eller Hovedkontor) her i Landet, og da  

 hvor. 
For de skattepligtige, der er flyttet til Kommunen efter den sidste  

 Skatteligning, gøres Bemærkning herom i Mandtalslisten, og paa lignende Maade  

 gøres der, saafremt nogen, der er opført paa den ældre Ligningsliste, ikke  

 optages paa Mandtalslisten, Bemærkning om Grunden hertil. 
En Afskrift af Mandtalslisten bliver inden den 15. Januar at tilsende  

 Skatteraadet for den Skattekreds, hvortil Kommunen hører. 



 § 21  
En skattepligtig bliver som Regel at sætte i Skat i den Kommune, hvor han  

 den nærmeste Tid før den 15. Januar har haft Bopæl, selv om han da ikke er  

 til Stede i Kommunen. Har han fast Bopæl i flere Kommuner, kan han selv  

 bestemme, i hvilken af dem hans Ansættelse skal finde Sted, naar han inden  

 den 15. Januar sender Anmeldelse herom til Ligningsmyndighederne (i  

 København: Direktoratet for Københavns Skattevæsen og i Frederiksberg:  

 Frederiksberg Kommunes økonomiske Forvaltning) i alle de Kommuner, i hvilke  

 han har fast Bopæl. Har han ikke gjort saadan Anmeldelse, ansættes han paa  

 det Sted, hvor han den nævnte Dag eller senest forud for denne havde  

 personligt Ophold. Skattepligtige, der uden at have fast Bopæl gør Tjeneste  

 om Bord paa her i Landet hjemmehørende Skibe (§ 2, Nr. 1), ansættes til Skat  

 i den Kommune, der er Skibets Hjemsted. Dødsboer ansættes til Skat i den  

 Kommune, hvor Behandlingen foregaar. For Aktieselskaber m.m. (§ 2, Nr. 5)  

 finder Ansættelse Sted i den Kommune, hvor Bestyrelsen eller Hovedkontoret  

 findes. Naar Indkomster, af hvilke der i Henhold til de kommunale  

 Beskatningsregler skal svares Erhvervsskat, tilflyder skattepligtige, som  

 ikke har Bopæl eller Hjemsted her i Landet, ansættes saavel Indkomsten som  

 Værdien paa det Sted, hvor Indkomsten haves. Strækker en fast Ejendom sig ind  

 i flere Kommuner, sker Ansættelsen i den af dem, hvor Avlsbygningerne findes,  

 eller, hvis der kun er Tale om et Skovbrug, da i den Kommune, hvor den  

 største Del af Skoven findes. Har den paagældende Bopæl eller Hjemsted her i  

 Landet, gives der samtidig med Mandtalslistens Udfærdigelse Bopælskommunens  

 Ligningsmyndighed Underretning om, at Ansættelsen vil finde Sted, og denne  

 sker da af de nævnte Indkomster og Værdier efter samme Regel som foran. 
Finansministeren afgør alle tvivlsomme Spørgsmaal om, i hvilken Kommune en  

 Ansættelse skal finde Sted. 



 § 22  
Ansættelsen af Indkomst og Formue sker hvert Aar og samtidig. Senest den  

 15. Januar opfordrer Ligningsmyndigheden ved Bekendtgørelse paa den i  

 Kommunen brugelige Maade dem, som skal ansættes til Skat i Kommunen, til selv  

 eller ved en dertil betroet Fuldmægtig, dog i saa Fald under  

 Fuldmagtsgiverens eget Ansvar, inden Udgangen af Januar Maaned - eller, for  

 deres Vedkommende, der er forpligtet til at føre autoriserede Handelsbøger,  

 senest den 15. Februar - at angive deres Indkomst og Formue i  

 Overensstemmelse med denne Lovs §§ 4, 5, 6 og 8, jfr. § 9, samt §§ 12 og 13,  

 jfr. § 16. Det skal i Bekendtgørelsen udtrykkelig tilkendegives, at de  

 Personer, der ikke selv angiver deres Indkomst og Formue, paadrager sig de i  

 § 40 nævnte Følger, og at Selvangivelser, der ikke indkommer inden de  

 ovennævnte Frister i behørig underskreven Stand, ikke har Krav paa at komme i  

 Betragtning. 
I Selvangivelsen skal Indkomsten være angivet særskilt for de forskellige  

 Hovedarter af Indkomster, hvorefter de opgivne Beløb sammenlægges, saa at  

 Selvangivelsen tillige udviser den samlede Indkomst. For Formuens Vedkommende  

 skal Selvangivelsen foruden Nettoformuens samlede Beløb tillige indeholde en  

 nærmere Specifikation over, hvorledes denne udkommer, med særlig Angivelse af  

 Værdien af fast Ejendom, Besætning, Maskiner og Inventar, Værdipapirer og  

 udestaaende Fordringer m.v. samt Størrelsen af den Ejendommen paahvilende  

 Prioritetsgæld og andre Byrder og Gældsforpligtelser. 
For Indkomsten kan dog ikke forlanges en Specifikation, der gaar ud over,  

 hvad Reglerne om kommunal Kildebeskatning tilsiger. 
Personer, der er pligtige til at føre autoriserede Handelsbøger, samt  

 skattepligtige Dødsboer, Selskaber, Foreninger og andre Institutioner, jfr. §  

 2, Nr. 5, skal sammen med Angivelse af deres Indkomst indsende Driftsregnskab  

 og Opgørelse over Status ved det paagældende Driftsaars Begyndelse og  

 Slutning. For Selskabers og Foreningers Vedkommende skal Selvangivelsen  

 derhos indeholde Oplysning om, hvor stor en Del af Aktiekapitalen  

 (Garantikapitalen) der hidrører fra direkte Indskud af Aktionærerne, samt  

 hvorledes den muligt øvrige Del af Aktiekapitalen er tilvejebragt. Undladelse  

 af at meddele fornævnte Oplysninger medfører, at den paagældende ifalder en  

 daglig Bøde af 10 Kr. fra den Dag, Paamindelse fra Ligningsmyndigheden er  

 modtaget, ligesom Skatteraadet og Landsoverskatteraadet til enhver Tid kan  

 fremtvinge Indsendelse ved Paalæg af Dagbøde. Bøden, der tilfalder Kommunen,  

 kan inddrives ved Udpantning, og for Selskabers og Foreningers Vedkommende er  

 enhver af Bestyrelsens Medlemmer ansvarlig for Betalingen. 
Personer, der ikke omfattes af Reglerne i foranstaaende Bestemmelse, men  

 desuagtet fører Driftsregnskab eller foretager regelmæssig aarlig  

 Statusopgørelse, kan af Skatteraadet og Landsoverskatteraadet opfordres til  

 at indsende tilsvarende Oplysninger angaaende deres Indkomst og Status med  

 den Virkning, at Oplysningerne, saafremt de ikke indsendes, kan fremtvinges  

 ved Dagbøde i Overensstemmelse med den foran givne Regel. 
Paa tilsvarende Maade skal i alle Tilfælde behørig Selvangivelse af  

 Formuen kunne fremtvinges. 
Skemaer til Brug ved Selvangivelse udarbejdes paa Finansministerens  

 Foranstaltning og tilstilles af Ligningsmyndighederne alle, der kan anses for  

 skattepligtige. Skemaerne skal være saaledes indrettede, at skattepligtige,  

 der har Bolig i egen Ejendom, fri Bolig eller frit Ophold, eller som  

 forbruger egne Produkter eller Varer, udtagne af egen Varebeholdning, kan faa  

 Lejlighed til at angive Værdien af disse Goder. 
Selvangivelsen underskrives som udfærdiget efter bedste Overbevisning.  


For den umyndiges Vedkommende underskrives Skemaet af Værgen; den  

 mindreaarige underskriver i Forening med Kurator; Enke, for hvem der er  

 beskikket Lavværge, underskriver i Forening med denne. 
Ligningsmyndigheden indhenter derhos saa nøjagtige Oplysninger som muligt  

 om alle de skattepligtiges Indkomster, Formueforhold og hele økonomiske  

 Stilling til Vejledning ved Skatteansættelsen saavel for den selv som for  

 Skatteraadet. 
III. Den foreløbige Ansættelse af Indkomst og Formue. 



 § 23  
Umiddelbart efter Udløbet af Fristen for Indgivelse af Selvangivelser  

 foretager Ligningsmyndigheden en foreløbig Ansættelse for alle dem, som skal  

 sættes til Skat i Kommunen. Denne Ansættelse skal i hver Kommune overværes af  

 et af Skatteraadets Medlemmer, som er forpligtet til at meddele Anvisning til  

 Lovens Forstaaelse og Anvendelse overensstemmende med den af Finansministeren  

 udarbejdede Vejledning (jfr. § 49), men ikke har Stemme ved Ansættelsen.  

 Dagen og Tiden for de Møder, paa hvilke Ansættelsen finder Sted, fastsættes  

 af Skatteraadet for den Skattekreds, hvortil Kommunen hører, efter  

 Forhandling med den paagældende kommunale Myndighed. Skatteraadet bestemmer  

 tillige, hvem af dets Medlemmer der skal overvære Ansættelsesmøderne i de  

 enkelte Kommuner. Bestemmes det, at et Medlem skal overvære Ansættelsen i en  

 Kommune, hvor han har sin Indkomst og Formue eller en Del deraf, skal han  

 fratræde, medens hans egen Ansættelse finder Sted. Det bør saa vidt muligt  

 iagttages, at et og samme Medlem af Skatteraadet overværer hele Ansættelsen i  

 den enkelte Kommune. Denne Regel kan dog ikke finde Anvendelse i de  

 Skattekredse, der kun bestaar af en enkelt Kommune, men Arbejdet maa for  

 disse Kredses Vedkommende fordeles paa en passende Maade mellem Skatteraadets  

 Medlemmer, ligesom der, naar der til en Skattekreds hører Kommuner, i hvilke  

 Ansættelsen maa antages at ville kræve betydelig mere Tid end i de øvrige  

 Kommuner, intet er til Hinder for, at flere af Skatteraadets Medlemmer efter  

 nærmere bestemt Omgang overværer Ansættelserne i de paagældende Kommuner.  


Først sker Ansættelsen for Ligningsmyndighedens egne Medlemmer, hvorved  

 den paagældende dog fratræder, medens hans Ansættelse sker. Et Medlem af  

 Ligningsmyndigheden kan ej heller deltage i Ansættelsen af hans beslægtede  

 eller besvogrede i op- og nedstigende Linie eller hans Søskende eller disses  

 Ægtefæller. 
Derefter foretages Undersøgelsen af de fremkomne Selvangivelser. Formenes  

 en Selvangivelse at være for lav, indbydes den paagældende til at give Møde  

 for at meddele Oplysninger eller Bevisligheder, hvorefter Ligningsmyndigheden  

 ansætter hans Indkomst og Formue, hvad enten han har givet Møde eller ej.  

 Opholder han sig paa et Ligningsmyndigheden bekendt Sted i Landet udenfor  

 Kommunen, anmoder den ham skriftlig om de manglende Oplysninger og  

 Bevisligheder og foretager først hans Ansættelse efter at have modtaget hans  

 Svar, saafremt dette indløber inden 14 Dage. Er hans Opholdssted ubekendt,  

 eller opholder han sig udenfor Landet uden at have nogen Ligningsmyndigheden  

 bekendt Fuldmægtig her i Landet, kan Forhøjelse finde Sted, uden at han har  

 Krav paa at opfordres til at afgive yderligere Forklaringer eller  

 Oplysninger. 
Derpaa foretages Ansættelsen af de øvrige skattepligtige, hvorved der i  

 Mangel af fyldestgørende Oplysninger og Bevisligheder om hver enkelts  

 Indkomst og Formue skal tages Hensyn til, hvad hans og hans Families  

 Underhold efter dennes Størrelse og Levemaade antages at koste, og hvad der  

 for øvrigt vides om hans Formuesforfatning og om hans Bedrifts Omfang og  

 Udbytte. Der bliver herved at iagttage, at Formuen for Skatteydere, der ikke  

 har efterkommet den dem i Medfør af nærværende Lovs § 22, jfr. § 40,  

 paahvilende Pligt til at angive deres Formue, ansættes til et Beløb, der  

 overstiger den ved sidste Ligning ansatte Formue med mindst 35 pCt. 
Endelig ansættes de i Henhold til § 20, 2det Stykke, i et særligt Afsnit  

 af Mandtalslisten opførte skattepligtige, der ikke har Bopæl eller Hjemsted  

 her i Landet, dog kun af de sammesteds nævnte Indkomster og den Formue,  

 hvorfra disse hidrører. 
Saafremt det Medlem af Skatteraadet, der har overværet Ansættelsen, ikke  

 billiger denne eller de Grundsætninger, hvorfra Ligningsmyndigheden er gaaet  

 ud ved dens Foretagelse, skal han ved Tilførsel i Forhandlingsbogen fremsætte  

 sine Indvendinger. 
Hvor særlige Forhold, saasom Sygdom, Dødsfald, trykkende Familieforhold,  

 Indkaldelse til Militærtjeneste og deslige, taler for, at en skattepligtig  

 ikke ansættes efter sin hele Skatteindtægt, kan Ligningsmyndigheden vel ikke  

 bevilge ham en saadan Lempelse, men den modtager Andragender og indsender dem  

 til Skatteraadet med sin Erklæring, ligesom Ligningsmyndigheden, ogsaa af  

 egen Drift, i saadanne Tilfælde kan indstille, at Nedsættelse finder Sted.  


Paa samme Maade forholdes med Hensyn til Begæringer fra Enker om  

 Nedsættelse i den skattepligtige Indkomst efter Regelen i nærværende Lovs §  

 7. 



 § 24  
Ansættelsen i samtlige Kommuner skal være tilendebragt inden den 31.  

 Marts, og senest den 1. April tilstiller Ligningsmyndigheden Skatteraadet en  

 Fortegnelse over de foreløbige Ansættelser, de indkomne Selvangivelser og de  

 øvrige om de skattepligtiges Indkomst og Formue tilvejebragte Oplysninger  

 samt overhovedet alle andre Oplysninger, som maatte vedkomme Ansættelsen.  

 Samtidig fremlægges efter forudgaaet Bekendtgørelse paa den i Kommunen  

 brugelige Maade paa et for Kommunens Beboere belejligt Sted til almindeligt  

 Eftersyn en Fortegnelse over Ansættelsen for de skattepligtige, som ikke har  

 gjort Selvangivelse, eller hvis Selvangivelse befindes ikke at være indkommet  

 i rette Tid, samt tillige over Ansættelsen for de ifølge § 2, Nr. 5,  

 skattepligtige uden Hensyn til, om de har gjort Selvangivelse eller ej. I  

 denne Fortegnelse optages derhos en Meddelelse om, at Klage over Ansættelsen  

 kan indgives til Skatteraadet for den Skattekreds, hvortil Kommunen hører, at  

 en saadan Klage maa affattes skriftligt, og at den maa indsendes til  

 Skatteraadet inden 1. Maj. 
Samtidig tilstilles der de skattepligtige, som rettidig har indgivet  

 Selvangivelse, men hvis Selvangivelse ikke er taget til Følge, særlig  

 Underretning derom med Oplysning om den Indkomst og Formue, hvortil de er  

 ansat, og i denne Underretning optages derhos ligeledes Meddelelse om, at  

 Ansættelsen kan paaklages skriftligt for vedkommende Skatteraad inden 1. Maj.  


Offentliggørelse i Pressen eller paa andre Maader af fornævnte Fortegnelse  

 eller Dele deraf maa ikke finde Sted. 



 § 25  
I Tiden fra den 1. til den 15. April staar det enhver frit for skriftligt  

 til Ligningsmyndigheden at indgive Klage over, at en skattepligtig er  

 forbigaaet eller ansat for lavt, eventuelt ledsaget af Begæring om, at der  

 gives Klageren Lejlighed til mundtligt at fremføre de yderligere Forklaringer  

 og Oplysninger, hvortil han maatte finde sig foranlediget.  

 Ligningsmyndigheden afholder derefter i Tiden fra den 16. til den 30. April  

 et eller flere Møder, under hvilke der gives Klageren og vedkommende  

 skattepligtige Lejlighed til efter forudgaaende Tilsigelse at fremkomme med  

 mulige yderligere Forklaringer og Oplysninger, hvorefter Ligningsmyndigheden  

 bestemmer, hvilke Tilføjelser til eller Ændringer i Ansættelserne den  

 herefter vil foretage. 
Om den trufne Afgørelse giver Ligningsmyndigheden skriftlig Underretning  

 til de paagældende skattepligtige med Tilføjende om, at de vil kunne klage  

 til Skatteraadet for den Skattekreds, hvortil Kommunen hører, at en saadan  

 Klage maa affattes skriftligt, og at den maa indsendes inden en Frist af 8  

 Dage. Til Skatteraadet oversender Ligningsmyndigheden derefter de indkomne  

 Bemærkninger tilligemed en Fortegnelse over de Ændringer i den oprindelige  

 Ansættelse, som den efter det anførte har fundet sig foranlediget til at  

 foretage. 
IV. Skatteraadets Prøvelse af den foreløbige Ansættelse, Skattens  

 Paaligning m.v. 



 § 26  
Skatteraadet indleder den fornødne Brevveksling og indsamler de nødvendige  

 Oplysninger for at bevirke, at enhver skattepligtig, som skal sættes til Skat  

 i een af de til Skattekredsen hørende Kommuner, bliver opført paa  

 Mandtalslisten i denne, og at ingen her i Landet bosat bliver sat i Skat i  

 mere end en af Landets Kommuner. Det søger at erhverve de yderligere  

 Oplysninger om de skattepligtiges Indkomst og Formue ud over de af  

 Ligningsmyndighederne tilvejebragte, som det anser for nødvendige, og sætter  

 sig i Forbindelse med andre Skatteraad saavel for at meddele disse  

 Oplysninger, der kan være dem til Nytte, som for fra dem at modtage  

 Oplysninger. 
Alle Embedsmænd og andre offentlige Myndigheder, Bestyrelser for Banker,  

 Assuranceselskaber, Aktieselskaber, Kreditforeninger, Sparekasser og deslige,  

 samt de Personer, der til Stadighed beskæftiger lønnet Medhjælp i deres  

 Virksomhed, er forpligtede til uden Betaling i begæret, men kort betegnet  

 Form, saa vidt muligt, at meddele Skatteraadene og Landsoverskatteraadet alle  

 de Oplysninger, der kan tjene disse Myndigheder til Vejledning ved Udførelsen  

 af deres Hverv, saasom Fortegnelse over Dødsboer, over Lønninger med  

 Angivelse af de paagældende Personers Navn og Bopæl, over de paa Navne  

 noterede Obligationer og de i Overformynderiet indsatte Kapitaler samt  

 Panteattester og deslige. Endvidere skal Banker, Vekselmæglere, Vekselerere  

 og andre, som driver saadan Omsætning med offentlige Værdipapirer, at de er  

 pligtige at føre Bøger efter Lov Nr. 98 af 10. Maj 1912, paa Forlangende  

 meddele Skattemyndighederne de Oplysninger vedrørende Køb og Salg af  

 Værdipapirer, der kan tjene til Vejledning ved Skatteansættelsen. Vægrer  

 nogen sig ved at meddele de begærede Oplysninger, afgør Finansministeren,  

 hvorvidt han er pligtig dertil, og kan, om fornødent, fremtvinge  

 Oplysningernes Meddelelse ved Fastsættelse af en Dagbøde. 



 § 27  
Den 1. Maj eller i den nærmeste Tid derefter har Skatteraadet at  

 paabegynde Prøvelsen af den i Kommunerne foretagne Ansættelse. For saa vidt  

 det ikke ved en foreløbig Undersøgelse maatte vise sig, at den i en Kommune  

 foretagne Ansættelse fuldstændig kan godkendes, bliver denne Prøvelse at  

 foretage paa Møder, der efterhaanden afholdes i Skattekredsen paa de Tider og  

 Steder, som Skatteraadet selv bestemmer. Det underretter vedkommende  

 Ligningsmyndighed om Tid og Sted for det eller de Møder, paa hvilke den  

 enkelte Kommunes Ansættelse vil blive prøvet, og opfordrer den nævnte  

 Myndighed til efter eget Valg at beskikke mindst eet af sine Medlemmer til at  

 overvære Forhandlingerne. Disse Medlemmer har da at give Oplysning og  

 Forklaring, men er ikke Medlemmer af Skatteraadet og tager ikke Del i nogen  

 af dets Beslutninger. Er der indenfor Ligningsmyndigheden Uenighed med Hensyn  

 til en eller flere Ansættelser eller om de ved Ligningen fulgte Principper,  

 skal det eller de enkelte Mindretal være berettigede til at fremsætte deres  

 Anskuelser mundtligt paa de heromhandlede Møder. 
Skatteraadet indhenter derhos Ligningsmyndighedens Erklæring over de til  

 Raadet indkomne Klager samt meddeler de skattepligtige, som har klaget over  

 Ligningsmyndighedens Ansættelse og har fremsat Begæring om mundtligt at  

 fremføre yderligere Oplysninger og Forklaringer, paa hvilken Tid og hvilket  

 Sted de har at indfinde sig. 



 § 28  
Skatteraadet gennemgaar paa det Møde, som angaar den enkelte Kommune, de  

 fra Kommunen indkomne Ansættelser tilligemed de indkomne Selvangivelser,  

 Klagerne over Ligningsmyndighedernes Ansættelse og disses Bemærkninger til  

 samme samt de om de skattepligtiges Indkomst og Formue i øvrigt tilvejebragte  

 Oplysninger, endvidere de til Ligningsmyndigheden mulig indkomne Bemærkninger  

 over for lave Ansættelser samt de herved foranledigede Ændringer i den  

 oprindelige Ansættelse. 
Skatteraadet afgiver derefter en Kendelse, hvorved Ansættelsen i Henseende  

 til de paaklagede Punkter enten stadfæstes eller nedsættes, for saa vidt  

 Ansættelsen ikke ganske bortfalder. Har en skattepligtig forlangt sin  

 Ansættelse forhøjet, kan hans Begæring tages til Følge uden Undersøgelse.  

 Kendelsen meddeles Klageren. 
Det bliver derhos at paase, at den af Ligningsmyndigheden foretagne  

 Formueansættelse for Skatteydere, der ikke har efterkommet den dem efter  

 nærværende Lovs § 40 paahvilende særlige Pligt til at selvangive deres Formue  

 og ej heller rettidig har klaget til Skatteraadet over Ligningsmyndighedernes  

 Ansættelse, forhøjes, saaledes at Formuen ansættes til et Beløb, der er  

 mindst 15 pCt. højere end det af Ligningsmyndigheden ansatte. 
Endelig tager Skatteraadet Beslutning om de Begæringer og Indstillinger,  

 der er indkommet om Nedsættelse i den skattepligtige Indkomst paa Grund af  

 særlige Forhold (§ 23). 



 § 29  
Finder Skatteraadet, at den foretagne Ansættelse i øvrigt er forsvarlig,  

 godkender det Ansættelsen ved en Kendelse. 
Finder et eller flere Medlemmer af Skatteraadet derimod, at der er Mangler  

 ved den foretagne Ansættelse, godkender det kun Ansættelsen i det Omfang,  

 hvori hele Raadet finder den forsvarlig, og sender til Ligningsmyndighedens  

 Erklæring sine Bemærkninger angaaende de foreliggende Mangler. Efter at have  

 modtaget Ligningsmyndighedens Udtalelse træffer Skatteraadet da sin  

 Afgørelse, der kan gaa ud paa: 
at en paa Fortegnelsen opført skattepligtig skal udgaa; 
at Ansættelsen for alle de skattepligtige i Kommunen eller for alle  

 skattepligtige med visse, bestemt angivne Undtagelser eller for enkelte  

 skattepligtige bliver at forhøje med bestemt angivne Summer, hvorefter Raadet  

 selv affatter Ansættelsen for disse skattepligtige, dog kan Ansættelsen for  

 en Skatteyder, der har benyttet Selvangivelse, ikke forhøjes, uden at der  

 forinden er givet den paagældende Adgang til at udtale sig overfor Raadet,  

 ligesom Forhøjelsen, hvor den foreløbige Ansættelse hviler paa Selvangivelse  

 og specificeret Regnskab, maa begrundes; 
at en paa Fortegnelsen ikke opført skattepligtig skal optages, og hans  

 Indkomst og Formue anslaas. 
I sidste Fald skal Ligningsmyndigheden have særlig Underretning om  

 Skatteraadets Afgørelse og giver derefter den skattepligtige Meddelelse  

 saavel herom med Opfordring til Selvangivelse som om den senere paafølgende  

 Ansættelse, ved hvilken de samme Regler følges som ved den sædvanlige  

 Ansættelse, ligesom Ligningsmyndighedens Ansættelse kan paaklages skriftligt  

 for Skatteraadet inden 8 Dage efter, at Underretning om Ansættelsen er  

 modtaget. 
Skatteraadet beregner derefter den paa hver enkelt skattepligtig faldende  

 Skat, hvorefter det udfærdiger Skattelisten. 



 § 30  
Af Skatteraadet sendes et Eksemplar af Skattelisten til  

 Ligningsmyndigheden, til Landsoverskatteraadet, til Kommunens Bestyrelse og  

 til den Skatteoppebørselsmyndighed, til hvilken Kommunen skal indbetale  

 Skatten (§ 38), hvorhos Skatteraadet tilstiller Finansministeren en i nærmere  

 foreskreven Form affattet Indberetning om Ligningens Udfald. 
Samtidig hermed giver Skatteraadet de skattepligtige, som har gjort  

 Selvangivelse, og hvis Ansættelse er blevet forhøjet ved Skatteraadets  

 Foranstaltning, Underretning herom, idet Skatteraadets Kendelser meddeles de  

 paagældende. Lignende Meddelelse skal under den angivne Forudsætning gives de  

 skattepligtige, der ikke har gjort Selvangivelse, eller hvis Selvangivelse er  

 befundet ikke at være indkommet i rette Tid, for saa vidt Raadet ikke maatte  

 foretrække for disse skattepligtiges Vedkommende at lade udfærdige og  

 fremlægge et Uddrag af Skattelisten til almindeligt Eftersyn i vedkommende  

 Kommune. Med Uddragets Fremlæggelse forholdes som i § 24 foreskrevet. 
Ingen Offentliggørelse maa finde Sted af Skattelisten eller  

 Skatteansættelsen eller nogen Del deraf. 
Dette Forbud gælder dog ikke de ifølge § 2, Nr. 5, skattepligtige, og det  

 skal heller ikke være til Hinder for at offentliggøre Navnene paa de  

 Personer, som ved deres Skatteindtægt eller Skatteydelse fyldestgør  

 Betingelserne for særlig politisk eller kommunal Valgret. 
De i §§ 27-30 ommeldte Arbejder skal være tilendebragt inden Udløbet af  

 August Maaned. 
Det paahviler derhos Skatteraadet inden Udgangen af November Maaned at  

 afgive Oplysning om Indkomst- og Formueskattens samlede Beløb i de enkelte  

 under Skattekredsen hørende Kommuner. Oplysningerne indsendes for  

 Købstædernes og Marstals Vedkommende til Indenrigsministeriet og for  

 Sognekommunernes Vedkommende til Amtsraadet. 
V. Paaklage til Landsoverskatteraadet og dettes Kontrol med  

 Skatteligningen. 



 § 31  
Klage over den af Skatteraadet foretagne Ligning sker ved Paaanke til  

 Landsoverskatteraadet (§ 19). 
Paaanke kan ske, dels af Skatteraadets enkelte Medlemmer, dels af  

 Ligningsmyndigheden, dels af de paa Skattelisten opførte Personer, Dødsboer,  

 Selskaber og Foreninger m.fl., jfr. § 2, Nr. 5. 
Skatteraadets enkelte Medlemmer kan paaanke Ligningen for de under  

 Skattekredsen hørende Kommuner helt eller delvis. Denne Paaanke maa ske inden  

 4 Uger, efter at Skattelisten er udfærdiget (§ 29). 
Ligningsmyndigheden kan paaklage Ligningen for den paagældende Kommune  

 helt eller delvis; denne Paaankning maa ske inden 4 Uger, efter at  

 Skattelisten er blevet Ligningsmyndigheden tilstillet (§ 30). 
Den enkelte skattepligtige kan klage, naar han mener, 1) at han efter  

 Reglerne i nærværende Lov ikke er skattepligtig, 2) at der ved hans  

 Ansættelse er begaaet saadanne formelle Fejl, som kan gøre den ugyldig, 3) at  

 hans Indkomst eller Formue er for højt ansat, 4) at hans Skat er ansat  

 urigtig, og dette ikke skyldes egentlige Skrive- eller Regnefejl, der kan  

 berigtiges ved Skatteraadets egen Foranstaltning. Dog kan Ansættelser, der  

 ikke rettidigt har været indanket for Skatteraadet, ej heller paaklages for  

 Landsoverskatteraadet, medmindre Spørgsmaalet angaar Klagegrunde af den under  

 1) eller 2) omhandlede Art. 
Endelig kan den enkelte Skatteyder klage over en anden Skatteyders  

 formentlig for lave Ansættelse. 
Paaanke maa ske inden Udgangen af Oktober Maaned i det Skatteaar, for  

 hvilket Ligningen gælder. 



 § 32  
Klage til Landsoverskatteraadet skal indgives skriftligt og maa være  

 støttet paa Grunde og bilagt med alle de Aktstykker, som kan tjene til Sagens  

 Oplysning. For saa vidt Skatteansættelsen ikke beror paa faktiske  

 Oplysninger, der lader sig efterregne, eller paa Lovens og de dertil sig  

 knyttende Bestemmelsers rette Forstaaelse, men paa et umiddelbart Skøn af  

 Skatteraadet, har det sit Forblivende ved dette Skøn, medmindre Klageren  

 erklærer at ville meddele Oplysninger, hvorved Landsoverskatteraadet sættes i  

 Stand til at danne sig et selvstændigt Skøn. I Tilfælde, hvor en  

 skattepligtig klager over sin Ansættelse, skal Landsoverskatteraadet være  

 berettiget til at forhøje Ansættelsen, naar det ved Klagens Behandling viser  

 sig, at Klagerens skattepligtige Indkomst eller Formue har været større end  

 antaget af Skatteraadet eller Ligningsmyndigheden. Naar Landsoverskatteraadet  

 finder det fornødent, kan det tilkalde vedkommende Skatteraads Formand eller  

 i hans Forfald et andet af dets Medlemmer. 
Landsoverskatteraadet søger i øvrigt selv Sagerne oplyst og skal, naar det  

 begæres af Klageren eller den, med Hensyn til hvis Ansættelse der er sket  

 Paaklage, give disse eller af dem dertil befuldmægtigede Personer Lejlighed  

 til mundtlig Forhandling med Raadet. 
Naar Forholdene i særdeles Grad maatte tale derfor, kan Finansministeren  

 bemyndige Landsoverskatteraadet til at tage en Klage eller Ansættelse under  

 Paakendelse, uanset at Betingelserne for Sagens Indbringelse for Raadet ikke  

 er til Stede. 



 § 33  
Anser Landsoverskatteraadet en indsendt Klage for at være begrundet, kan  

 Raadet enten selv berigtige Ansættelsen eller tilbagesende Sagen til  

 Skatteraadet til fornyet Afgørelse, i hvilket sidste Fald de af  

 Landsoverskatteraadet givne Anvisninger med Hensyn til Lovens Forstaaelse  

 eller den ved Ansættelsen fulgte Fremgangsmaade vil være at tage til Følge.  


Om Sagens endelige Udfald sendes der Meddelelse til alle vedkommende,  

 deriblandt til vedkommende Skatteraad, der foretager Berigtigelse af  

 Skattelisten og giver fornøden Meddelelse til den paagældende Kommunes  

 Bestyrelse og Statsoppebørselsbetjenten. 



 § 34  
For saa vidt muligt at tilvejebringe en ensartet Ligning i samtlige  

 Landets Kommuner paahviler det Landsoverskatteraadet at gøre sig bekendt med  

 de Fremgangsmaader, der følges ved Skattens Paaligning i Landets forskellige  

 Skattekredse, og ved Forhandling med de enkelte Skatteraad samt, naar der  

 findes Anledning dertil, ved at sammenkalde Skatteraadsformændene til Møder,  

 at søge mulige Fejl rettet og større Ensartethed tilvejebragt.  

 Landsoverskatteraadet gør Indstilling til Finansministeren om de Ændringer,  

 det mener, der bør foretages i Skemaerne og i den gældende Vejledning til  

 Lovens Forstaaelse (§ 49). Endvidere paahviler det Landsoverskatteraadet,  

 enten - hvor det dertil maatte finde Anledning - af egen Drift eller efter  

 Finansministerens Begæring, at undersøge Rigtigheden af de foretagne  

 Ligninger, hvorhos Raadet skal være berettiget til at tilstille Skatteraadene  

 de Ligninger, som det anser for helt eller delvis urigtige, til Forandring.  

 Dersom den Afgørelse, et Skatteraad derefter træffer, ikke tilfredsstiller  

 Landsoverskatteraadet, kan dette med Finansministerens Billigelse foretage en  

 hel eller delvis Ændring i den skete Ligning. Skønsmæssig Forhøjelse af en af  

 Skatteraadet foretagen Ansættelse maa dog ske inden 2 Aar efter Udløbet af  

 det paagældende Skatteaar. 
Forandres en Ligning ved Landsoverskatteraadets Foranstaltning, sendes  

 Meddelelse om Forandringen til vedkommende Skatteraad til videre  

 Bekendtgørelse for Ligningsmyndigheden og de skattepligtige samt til fornøden  

 Berigtigelse af Skattelisten. 
D. Tilgang og Afgang af skattepligtige m.v. 



 § 35  
Skatteansættelserne omfatter enhver, der ved den paagældende  

 Skatteperiodes Begyndelse opfylder Betingelserne for Skattepligt efter  

 nærværende Lov, og for saa vidt en skattepligtig maatte være blevet  

 forbigaaet ved den almindelige Skatteansættelse, bliver der for hans  

 Vedkommende at foretage en særlig Ansættelse og Paaligning overensstemmende  

 med nærværende Lovs Bestemmelser. 
Sker der i Tiden fra Skatteansættelsens Begyndelse til 1. Oktober i øvrigt  

 Tilgang af skattepligtige Personer, saasom ved Flytning her til Landet eller  

 derved, at Skattepligt indtræder for Personer, der hidtil har været undtaget  

 fra Skattepligten, bliver der at foretage Ansættelse af de paagældende efter  

 Reglerne i denne Lov saavel til Indkomst- som til Formueskat, saaledes at  

 Skattepligten indtræder fra Begyndelsen af det Halvaar, der følger nærmest  

 efter Tilgangen. 
Nystiftede Selskaber, Foreninger og andre Institutioner, jfr. § 2, Nr. 5,  

 medtages først ved Ansættelsen for det Skatteaar, der følger umiddelbart  

 efter Udløbet af første Regnskabsperiode, og det samme gælder i Tilfælde,  

 hvor bestaaende Selskaber eller Foreninger, der hidtil ikke har været  

 skattepligtige, overgaar til skattepligtig Virksomhed, saaledes at  

 Ansættelsen ogsaa for disse først sker ved Udløbet af første Regnskabsperiode  

 efter den skattepligtige Virksomheds Paabegyndelse. 
Ansættelsen kan dog under alle Omstændigheder af Skattemyndighederne  

 forlanges gennemført senest et Aar efter Selskabets Stiftelse eller den  

 skattepligtige Virksomheds Begyndelse. 



 § 36  
Hvis en skattepligtig Person i Skatteaarets Løb afgaar ved Døden, eller  

 hvis en Kvinde, der som selvstændig skattepligtig er medtaget ved  

 Ansættelsen, indgaar Ægteskab i Løbet af det Skatteaar eller Skattehalvaar,  

 for hvilket Ansættelsen gælder, bortfalder Skattepligten med Udløbet af det  

 Skattehalvaar, i hvilket Begivenheden er indtraadt. 
Det samme gælder, naar en udenfor Landet bosat Person, der har været  

 skattepligtig i Henhold til nærværende Lovs § 2, Nr. 3, i Skatteaarets Løb  

 mister de Indtægter, opgiver den Virksomhed eller afhænder de Ejendomme,  

 hvortil hans Skattepligt knyttede sig. 
I Tilfælde, hvor en Skatteyder opgiver sin Bopæl her i Landet, vedbliver  

 Skattepligten derimod til Udløbet af det paagældende Skatteaar, og det fulde  

 helaarlige Skattebeløb kan i saa Fald forlanges betalt inden Bortrejsen. 
Naar Selskaber, Foreninger og andre Institutioner, jfr. § 2, Nr. 5,  

 opløses, vedbliver Skattepligten for hele det Skatteaar, i hvilket  

 Opløsningen har fundet Sted. 
De nævnte Institutioner skal derhos udrede Indkomstskat til Staten efter  

 Reglerne i nærværende Lov, beregnet paa Grundlag af Indkomsten i det Tidsrum,  

 der er hengaaet fra Udløbet af det Regnskabsaar, som er lagt til Grund ved  

 Selskabets sidste Ansættelse, og indtil Opløsningen. 
Om Opløsningen skal den paagældende Bestyrelse tilstille Finansministeren  

 Meddelelse. Undlades dette, kan der af Finansministeren ikendes hvert af  

 Bestyrelsens Medlemmer en Bøde paa indtil 100 000 Kr. 
Foranstaaende Bestemmelser finder ligeledes Anvendelse, hvor et Selskab  

 eller en Forening, der hidtil har været skattepligtig, overgaar til skattefri  

 Virksomhed eller paa anden Maade ophører med at være Skattepligt undergivet  

 her i Landet. 
De nærmere Regler om Fremgangsmaaden med Hensyn til disse Ansættelser  

 gives af Finansministeren. 
Er en skattepligtig ved en Fejltagelse i et Skatteaar medtaget ved  

 Ansættelsen efter denne Lov flere Gange i samme Kommune eller i forskellige  

 Kommuner, afgør Finansministeren, hvilken Ansættelse der vil være at  

 opretholde. 



 § 37  
Finansministeren skal være bemyndiget til, naar Forholdene i ganske særlig  

 Grad taler derfor, at eftergive eller nedsætte Skatten efter nærværende Lov.  


Ligeledes skal Finansministeren være bemyndiget til i Tilfælde af Trang at  

 eftergive eller nedsætte en i Henhold til nærværende Lov paalagt eller idømt  

 Erstatning (§§ 42 og 43). 
Saafremt et her hjemmehørende Selskab godtgør, at dets skattepligtige  

 Indkomst helt eller delvis skyldes Udbytte, som er tilfaldet Selskabet som  

 Aktionær eller Andelshaver i andet Selskab, skal Finansministeren være  

 bemyndiget til at tilstaa Moderselskabet Fritagelse for eller forholdsvis  

 Nedsættelse af den det paalignede Indkomstskat. 
Saadan Skattelempelse kan dog kun tilstaas i Tilfælde, hvor Moderselskabet  

 ejer og i hele det paagældende Driftsaar har ejet mindst 50 pCt. af  

 Aktiekapitalen i Datterselskabet, og kan ikke overstige det Beløb, som det  

 paahviler Datterselskabet at udrede i Indkomstskat af det paagældende  

 Udbytte. 
E. Skatteopkrævningen m.v. 



 § 38  
Skatten forfalder til Betaling af Yderne den 1. April og den 1. Oktober,  

 hver Gang med Halvdelen for det forløbne Halvaar. Skatten opkræves af de  

 enkelte Kommuners Bestyrelser og paa Kommunernes Ansvar mod et Vederlag af  

 1,25 pCt. af de indgaaede Beløb, som tilfalder Kommunens Kasse.  

 Kommunalbestyrelserne indbetaler Skatten i Statskassen inden 3 Maaneder efter  

 Forfaldstid eller senest henholdsvis den 30. Juni og 31. December i Henhold  

 til nærmere derom af Finansministeren givne Bestemmelser. I Tilfælde af, at  

 nævnte Betalingsfrister overskrides, skal Kommunen foruden Skattens Beløb  

 være pligtig til at betale Rente af samme med 0,5 pCt. maanedlig for hver  

 paabegyndt Maaned efter Fristens Udløb, indtil Betaling sker. For Afsavn af  

 Beløb, der forskudsvis indbetales af Kommunen, men senere tilbagebetales  

 eller godtgøres, fordi de har vist sig uerholdelige hos Skatteyderne, er  

 Kommunen berettiget til en Rentegodtgørelse hos Statskassen paa 3 pCt.  

 halvaarlig af Beløbene. 
For saa vidt Skatteyderne ikke har betalt den dem paahvilende Skat inden  

 den 3. i den Maaned, der følger efter den, i hvilken Skatten forfalder til  

 Betaling, skal Kommunen være berettiget til foruden Skatten at forlange  

 Renter af samme 0,5 pCt. maanedlig for hver paabegyndt Maaned fra  

 Forfaldsdagen at regne. Skatten med paaløbne Renter søges derhos efter lovlig  

 Omgang inddrevet ved Udpantning. Er Udpantning forgæves forsøgt for den et  

 Familieoverhoved (§§ 7 og 15) paahvilende Skat, skal Udpantning kunne ske i  

 de Ejendele, der maatte tilhøre den med Manden samlevende Hustru, eventuelt i  

 Ejendele tilhørende de Børn, hvis Indkomst og Formue er medregnet ved  

 Familieoverhovedets Ansættelse til Skat. I Tilfælde, hvor der af Stat eller  

 Kommune er givet Henstand med Skattens Betaling, regnes Udpantningsfristens  

 Begyndelse først fra det Tidspunkt, da Skatten efter den givne Henstand  

 skulde være betalt. 
Har Skatten forgæves været søgt inddrevet hos ugifte Skatteydere, kan det  

 ved skriftlig Meddelelse til den paagældende Skatteyders Arbejdsgiver  

 forlanges, at Arbejdsgiveren i den Skatteyderen tilkommende Lønning  

 tilbageholder det til Skattens Betaling fornødne Beløb, og at dette Beløb af  

 Arbejdsgiveren indbetales til vedkommende Oppebørselsmyndighed. 
Dog kan der ikke i nogen Løn tilbageholdes mere end Trediedelen til  

 Skattebetaling. 
Dødsboer og Konkursboer tilsvarer henholdsvis den afdødes og Fallentens  

 Skat for det Skattehalvaar, i hvilket Dødsfaldet har fundet Sted eller  

 Konkursbehandlingen er begyndt. Denne Forpligtelse paavirkes ikke af et i  

 Boet udstedt Proklama. 
I Tilfælde, hvor et Selskab eller en Forening opløses ved Fordeling af  

 Formuen blandt Aktionærer og Medlemmer, uden at der afsættes noget Beløb til  

 Dækning af den Selskabet eller Foreningen paahvilende Skat, skal vedkommende  

 Institutions Medlemmer være pligtige til under solidarisk Ansvar at tilsvare  

 Skatten. 
Ingen Kommune eller skatteansat kan ved at klage over Skatteansættelsen  

 eller, saafremt der sker Udpantning for Skatten, ved Indsigelse for Fogeden  

 unddrage sig fra Forpligtelsen til i rette Tid at indbetale den alt forfaldne  

 Del af Skatten, medmindre der forinden foreligger en af kompetent Myndighed  

 truffen Afgørelse for, enten at en Ændring bør finde Sted, eller at  

 Ansættelsen er sket med Urette eller er ugyldig. I de Tilfælde, hvor  

 Skatteansættelsen senere forandres, berigtiges det Beløb, som Kommunen og den  

 enkelte Skatteyder skal betale, ved Tillæg eller Fradrag i den følgende  

 Skattetermin, om fornødent ogsaa ved Tilbagebetaling af det indbetalte eller  

 en Del deraf. Har en Skatteyder i disse Tilfælde Krav paa Godtgørelse af for  

 meget erlagt Skat, tilkommer der ham Renter 5 pCt. p.a. fra Indbetalingsdagen  

 at regne af det for meget erlagte Skattebeløb. 



 § 39  
Flytter en skattepligtig Person fra den Kommune, hvor han er ansat til  

 Skat efter nærværende Lov, har han dog til denne Kommune at indbetale den ham  

 paahvilende Skat indtil det løbende Skatteaars Udgang. Forsømmer han rettidig  

 Betaling, kan der paalægges ham en Bøde af indtil 20 Kr., der tilfalder  

 nævnte Kommunes Kasse; Bøden fastsættes af Magistraten, hvis Kommunen er en  

 Købstad, ellers af Kommunalbestyrelsen og kan i Mangel af Betaling forlanges  

 afsonet af den paagældende Skatteyder. Saafremt Forholdene taler derfor, skal  

 Magistraten eller Kommunalbestyrelsen kunne eftergive eller nedsætte en i  

 Henhold til denne Paragraf ikendt Bøde. 
F. Straffebestemmelser m.v. 



 § 40  
Den, der forsømmer rettidigt at selvangive sin Indkomst eller sin Formue i  

 Overensstemmelse med Reglerne i nærværende Lov, fortaber Retten til at gøre  

 Indsigelse mod sin Ansættelse, medmindre han kan godtgøre, at Ansættelsen  

 overskrider hans virkelige Indkomst eller Formue med mere end 25 pCt. Er  

 Forskellen større end 25 pCt., skal han betale Skat af den virkelige Indkomst  

 eller Formue med Tillæg af 25 pCt. 
Saafremt Skatteydere, der har været ansat til at svare Formueskat efter  

 Reglerne i nærværende Lov af en Formue paa 4 000 Kr. eller derover, skulde  

 undlade ved den nærmest paafølgende Ansættelse at indsende behørig  

 Selvangivelse af deres Formue, skal der med Hensyn til deres Ansættelse  

 forholdes saaledes: 

1) Ved den foreløbige Ansættelse skal Ligningsmyndigheden ansætte Formuen  

 til et Beløb, der er mindst 35 pCt. højere end det ved sidste Ligning  

 ansatte. 
2) Ansættelsen kan, om den rettidig paaankes for Skatteraadet, kun  

 nedsættes, for saa vidt den overstiger den virkelige Formue med mere end 35  

 pCt., og den paagældende skal i saa Fald betale Skat af den virkelige Formue  

 med Tillæg af 35 pCt. 
3) I Tilfælde, hvor Ligningsmyndighedens Ansættelse ikke paaankes,  

 ansætter Skatteraadet Formuen til et Beløb, der er mindst 15 pCt. højere end  

 det af Ligningsmyndigheden ansatte. 
4) Saafremt Skatteraadets Ansættelse paaankes for Landsoverskatteraadet,  

 kan Klagen kun tages til Følge, naar den skattepligtige godtgør, at  

 Ansættelsen overskrider hans virkelige Formue med mere end 50 pCt., og han  

 skal da betale Skat af den virkelige Formue med Tillæg af 50 pCt. 
5) Oplyses det senere, at den paagældendes Formue paa Ansættelsens  

 Tidspunkt dog har været større end det ansatte Beløb, skal den for lidt  

 erlagte Formueskat efterbetales med det dobbelte Beløb. 

Har den paagældende angivet Indkomstens eller Formuens samlede Beløb, men  

 ikke gjort Rede for Indkomstens Fordeling paa de forskellige Kilder eller for  

 Formuens Fordeling efter Reglerne i § 22, indtræder de i nærværende Paragraf  

 omhandlede Virkninger dog først, naar han forgæves er opfordret til mundtligt  

 eller skriftligt at give de manglende Oplysninger. 
Naar væsentlige Grunde taler til Undskyldning for, at den i nærværende  

 Paragrafs 2det Stykke foreskrevne Pligt til at selv angive Formuen ikke er  

 efterkommet, kan Finansministeren fritage den paagældende for Følgerne af  

 Undladelsen. 
De øvrige i denne Lov nævnte Følger af at undlade rettidigt at indsende  

 Selvangivelse kan bortfalde, naar de skattelignende Myndigheder finder, at  

 den paagældende har anført fyldestgørende Grunde til sin Undskyldning. 



 § 41  
Den, der i svigagtig Hensigt til nogen af de skattelignende Myndigheder  

 meddeler urigtige, ufuldstændige eller vildledende Oplysninger om sin  

 Indkomst eller sin Formue eller om andre Forhold, der kan have Indflydelse  

 paa Beregningen af Indkomstskatten eller Formueskatten, straffes, saafremt  

 Staten har lidt et Tab derved, med en Bøde af indtil ti Gange den besvegne  

 Skats Beløb; i modsat Fald med en Bøde af indtil seks Gange den Skat, som det  

 var Hensigten at unddrage Statskassen. 
Maa det efter det oplyste antages, at svigagtig Hensigt ikke har  

 foreligget, men at det paagældende Forhold skyldes grov Uagtsomhed fra den  

 skattepligtiges Side, bliver en Bøde af indtil fire Gange det Beløb, der er  

 unddraget Statskassen, at anvende. 
For de i § 2, Nr. 3, 4 og 5, nævnte skattepligtige paahviler Bødeansvaret  

 den eller dem, der paa disses Vegne har underskrevet Selvangivelsen. 
Bøde ifølge nærværende Paragraf kan i intet Tilfælde beregnes i Forhold  

 til et længere Tidsrum end af i alt 10 Aar. 
Bøden ikendes af Finansministeren, medmindre enten denne eller den  

 skyldige ønsker Sagen indbragt for Rettergang, i hvilket Fald Sagen behandles  

 efter Reglerne for Straffesager. Bøden inddrives ved Udpantning, men bliver  

 at afsone, saafremt Udpantning maatte vise sig forgæves. 



 § 42  
Foruden at ifalde Bødeansvar er den, der kendes skyldig i et Forhold, der  

 falder ind under § 41, forpligtet til at efterbetale den for lidet erlagte  

 Skat. 
Lignende Forpligtelse til at efterbetale for lidet erlagt Skat - eventuelt  

 med dennes dobbelte Beløb, jfr. herved § 40, 2det Stykke, Nr. 5, - paahviler  

 enhver, om hvem det oplyses, at han ikke har været beskattet af sin fulde  

 Indkomst eller Formue uden Hensyn til, om den paagældende har indgivet  

 Selvangivelse eller ikke. Størrelsen af det Skattebeløb, der skal  

 efterbetales, bliver i Mangel af mindelig Overenskomst at fastsætte ved  

 Domstolene. 
Beløbet kan inddrives ved Udpantning, og der haves for dette samme  

 Fortrinsret som for Skatter. 
For de i § 2, Nr. 5, nævnte skattepligtige foretages Udpantningen for  

 Erstatningsbeløbet hos vedkommende Selskab eller Forening, og for et Dødsbos  

 Vedkommende er Boet ansvarligt for Beløbet. 
Finansministeren skal derhos være berettiget til at bestemme, at Personer,  

 der som Følge af Bortrejse til Udlandet eller af andre Grunde ikke er blevet  

 medtaget ved Skatteansættelsen her i Landet for et eller flere Skatteaar,  

 bliver at ansætte til Indkomst- og Formueskat til Staten for de paagældende  

 Skatteaar. Saadan Efterbeskatning maa dog gøres gældende inden 5 Aar efter  

 Udløbet af det paagældende Skatteaar. 
De nærmere Regler med Hensyn til Fremgangsmaaden ved saadanne  

 Skatteansættelser gives af Finansministeren. 



 § 43  
Befindes det ved Behandlingen af et Dødsbo, at afdøde har betalt for lidt  

 i Skat, paahviler det Boet eller Arvingerne - disse sidstnævnte under  

 solidarisk Ansvar - at indbetale den for lidet erlagte Skat, Arvingerne dog  

 kun, for saa vidt de har modtaget Arv eller Arveforskud. Skyldes den for lave  

 Ansættelse afdødes urigtige Selvangivelse, bliver Skatten at efterbetale med  

 dens dobbelte Beløb, og det samme gælder med Hensyn til Formueskatten i  

 Tilfælde, hvor behørig Selvangivelse af Formuen ikke har fundet Sted, jfr.  

 herved § 40, 2det Stykke, Nr. 5. Størrelsen af det Beløb, der skal tilsvares,  

 bliver, for saa vidt Sagen ikke med Finansministerens Samtykke afgøres i  

 Mindelighed, at fastsætte ved Domstolene og kan om fornødent inddrives ved  

 Udpantning hos de vedkommende Arvinger. Fornævnte Forpligtelse paavirkes ikke  

 af et i Boet udstedt Proklama. 
Skifteretter og executores testamenti er forpligtede til snarest muligt  

 efter Dødsfaldet uopfordret at meddele vedkommende Ligningsmyndighed og  

 Skatteraad Oplysning om afdødes efterladte Formue, for saa vidt den udgør  

 mindst 10 000 Kr., samt derefter paa Forlangende give saadanne yderligere  

 Oplysninger, som kan fremskaffes, til Brug ved Afgørelsen af Spørgsmaalet om,  

 hvorvidt det kan antages, at afdøde har brugt urigtig Selvangivelse. Denne  

 Forpligtelse kan, om fornødent, fremtvinges ved en af Finansministeren  

 paalagt Dagbøde. Der skal inden to Maaneder efter Modtagelsen af de sidst  

 begærede Oplysninger ske Anmeldelse til Boet om, at der vil blive gjort Krav  

 gældende i Henhold til nærværende Paragraf. Forinden Udløbet af de fornævnte  

 Frister maa Boets Behandling ikke afsluttes, medmindre der for Statskassens  

 Vedkommende foreligger Erklæring om, at saadant Krav ikke vil, blive fremsat.  

 Skulde rettidig Anmeldelse ikke ske, bortfalder Arvingernes solidariske  

 Ansvar. 
Endvidere skal Skifteretterne meddele Skatteraadene Underretning om  

 Indholdet saavel af de Arveanmeldelser, som indgives til dem af selvskiftende  

 Arvinger, som af de Boopgørelser, der i Henhold til Regelen i Lov om  

 Arveafgift af 27. Maj 1908 § 31, 3die Stykke, indsendes af længstlevende  

 Ægtefæller, alt for saa vidt Bobeholdningen udgør mindst 10 000 Kr.  

 Underretningen kan meddeles enten ved en Afskrift af selve Arveanmeldelsen og  

 Opgørelsen eller ved et Uddrag af samme, der foruden Oplysning om afdødes  

 Navn, Stilling og Bopæl samt Beholdningens Størrelse tillige skal indeholde  

 Angivelse af Arveforholdene. 
De nærmere Regler desangaaende gives af Finansministeren efter Forhandling  

 med Justitsministeren. 



 § 44  
Ligningsmyndighedernes, Skatteraadenes og Landsoverskatteraadets Medlemmer  

 saavel som Medlemmerne af de kommunale Myndigheder, hvem Opkrævningen og  

 Inddrivelsen af Skatten paahviler, er under Ansvar efter Straffeloven af 10.  

 Februar 1866 § 139, jfr. § 144, forpligtede til overfor uvedkommende at  

 iagttage ubrødelig Tavshed med Hensyn til de Oplysninger om Skatteydernes  

 Indkomst- og Formueforhold, som under Varetagelsen af deres Hverv maatte  

 komme til deres Kundskab. 
Den samme Bestemmelse gælder med Hensyn til de ved Raadene ansatte eller  

 af dem antagne Medhjælpere. 



 § 45  
Det Skatteraad, den Ligningskommission eller Kommunalbestyrelse, som ikke  

 inden Udløbet af de fastsatte Tidsfrister efterkommer, hvad der ifølge denne  

 Lovs Forskrifter paahviler dem, kan af Finansministeren under en daglig Bøde  

 for hvert enkelt Medlem, der ikke kan anføre fyldestgørende Grunde til sin  

 Undskyldning, tilpligtes hertil. 



 § 46  
Offentliggørelse af Forhold, som efter denne Lov ikke maa offentliggøres,  

 jfr. §§ 24 og 30, straffes med Bøder paa indtil 400 Kr. 
Sagerne behandles som offentlige Politisager. Paatale kan ske saavel efter  

 Skatteyderens som efter Finansministerens eller vedkommende  

 Kommunalbestyrelses (i København Magistratens) Begæring. 



 § 47  
Det staar enhver, som i Henhold til denne Lovs §§ 22, 26 og 43 ikendes  

 Bøde, frit for inden 14 Dage, efter at det er blevet ham meddelt, at forlange  

 Sagen gjort til Genstand for retslig Paatale. Sagen behandles som offentlig  

 Politisag. 
Naar ikke andet er fastsat, tilfalder Bøderne efter denne Lov Statskassen  

 og inddrives ved Udpantning. 
G. Almindelige Bestemmelser. 



 § 48  
Rejses der af en Skatteyder Krav mod Statskassen paa Tilbagebetaling af  

 for meget erlagt Skat i Henhold til denne Lov, og der ikke foreligger  

 Kendelse fra Skattemyndighederne, hvorefter Kravet kan imødekommes, kan  

 Sagen, ligesom hidtil, indbringes for Domstolene. Saadan Sag maa anlægges  

 inden 2 Aar efter Udløbet af det paagældende Skatteaar. 



 § 49  
Finansministeren fastsætter de nærmere Regler for denne Lovs Gennemførelse  

 og nærmere Forstaaelse. Ligeledes foranstalter Ministeren samtlige de efter  

 Loven nødvendige Skemaer udarbejdet og det fornødne Antal Eksemplarer deraf  

 tilstillet de forskellige vedkommende. 



 § 50  
For det Tilfælde, at Personer, Selskaber eller Foreninger, som er  

 skattepligtige efter nærværende Lov, tillige er undergivet Beskatning til  

 fremmed Stat af samme Indkomst eller Formue, som beskattes her i Landet, skal  

 Regeringen være bemyndiget til under Forbehold af Gensidighed ved  

 Overenskomst med fremmed Stat at tilstaa saadanne Lempelser i Skattepligten  

 efter nærværende Lov, at nævnte Dobbeltbeskatning helt eller delvis undgaas.  





 § 51  
Finansministeren bemyndiges til at afholde de til denne Lovs Gennemførelse  

 nødvendige Udgifter. 



 § 52  
Denne Lov træder straks i Kraft og anvendes første Gang ved Ligningen for  

 Skatteaaret 1922-23. Dog skal Bestemmelsen i § 6c. angaaende Fradrag af  

 Beløb, der anvendes til Pensions- og Enkeforsørgelse, Livsforsikrings-,  

 Ulykkes-, Syge-, Invaliditets-, Alderdoms- og Arbejdsløshedsforsikring, først  

 komme til Anvendelse fra og med Ligningen for Skatteaaret 1923-24 at regne,  

 medens det med Hensyn til Skatteligningen for Skatteaaret 1922-23 for  

 saadanne Udgifters Vedkommende har sit Forblivende ved de gældende Regler i  

 Lov Nr. 144 af 8. Juni 1912 § 6c., jfr. § 6, sidste Stykke. 
Samtidig med Lovens Ikrafttræden ophæves Lov Nr. 144 af 8. Juni 1912 om  

 Indkomst- og Formueskat til Staten, Lov Nr. 128 af 10. Maj 1915 om Ændring i  

 Lov om Indkomst- og Formueskat til Staten og Lov Nr. 488 af 13. Oktober 1917  

 om Selvangivelse af Formue med de til samme sig sluttende Bestemmelser, men  

 dog saaledes at alle Spørgsmaal vedrørende Skattesvarelse og Bødeansvar for  

 tidligere Skatteaar vedvarende skal behandles efter de hidtil gældende  

 Regler. Kgl. Anordning af 5. Maj 1913 angaaende Regler for Paaligning i  

 København af Indkomst- og Formueskat til Staten samt angaaende Forandringer i  

 og Tillæg til de for den kommunale Indkomstskat gældende Bestemmelser og kgl.  

 Anordning af 29. April 1913 angaaende Ligningen og Opkrævningen af Indkomst-  

 og Formueskat til Staten og personlig Kommuneskat i Frederiksberg Kommune med  

 de til samme hørende Ændringer i de tvende kongelige Anordninger af 22.  

 Januar 1921 skal derhos bevare deres Gyldighed, indtil de afløses ved nye  

 kongelige Anordninger. 



 § 53  
For saa vidt Udbyttet af Indkomst- og Formueskatten efter de ved  

 nærværende Lov fastsatte Regler for et eller flere Skatteaar skønnes at ville  

 overstige de paakrævede Beløb, kan de Skattebeløb, der udkommer ved  

 Paaligningen, nedskrives forholdsmæssigt. Bevilling til saadan Nedskrivning  

 gives ved de aarlige Finanslove. 



 § 54  
Forslag til Revision af denne Lovs §§ 1 og 8 skal senest fremsættes i den  

 ordinære Rigsdagssamling 1923-24. 
Denne Lov gælder ikke for Færøerne. 
Hvorefter alle vedkommende sig have at rette. 


 Givet paa Amalienborg, den 10. April  

 1922.  
Under Vor Kongelige Haand og Segl. 
Christian R. 
(L. S.) 
N. Neergaard. 

Officielle noter
(* 1) Udfærdiget gennem Finansministeriet. Se Rigsdagstidenden for  

 1921-22: Folket. Tid. Sp. 2503, 2766; Landst. Tid. Sp. -, -; Till. A. Sp.  

 3111; Till. B. 669, -; Till. C. Sp. -, -. 
