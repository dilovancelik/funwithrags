
Lov om statens regnskabsvæsen m.v. 

VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov: 


 § 1.  Finansministeren fremlægger inden udgangen af  

 juni måned for folketinget det samlede statsregnskab for det foregående  

 finansår. 
 Stk. 2.  Statsregnskabet skal i sin opstilling følge det  

 pågældende års finans- og tillægsbevillingslove og skal omfatte samtlige  

 statens indtægter og udgifter for det forløbne finansår, statens aktiver og  

 passiver og bevægelserne heri i årets løb. 



 § 2.  Reglerne om statens regnskabsvæsen omfatter  

 samtlige ministerier, institutioner m.v., hvis driftsbudget er optaget på  

 bevillingslov. 
 Stk. 2.  Vedkommende minister kan bestemme, at lovens  

 regler om regnskabsvæsen og regler, der udstedes efter loven herom, skal  

 finde anvendelse for institutioner, foreninger, fonde m.v., 

1) hvis udgifter eller regnskabsmæssige underskud dækkes ved statstilskud  

 eller ved bidrag, afgift eller anden indtægt i henhold til lov, eller 
2) som modtager kapitalindskud, tilskud, lån, garanti eller anden støtte  

 fra staten eller en institution m.v., som er omfattet af nr. 1, såfremt  

 kapitalindskuddet m.v. har væsentlig betydning for modtageren. 

 Stk. 3.  Stk. 2 finder dog ikke anvendelse i det omfang,  

 der i anden lovgivning er regler om regnskabsvæsen, som ikke er forenelige  

 med loven eller regler fastsat efter loven. 



 § 3.  Finansministeren fastsætter regler om statens  

 regnskabsvæsen. Ved reglernes fastsættelse kan finansministeren ud over at  

 tage hensyn til sikkerhed og orden inden for regnskabsområdet tage hensyn til  

 mulighederne for at tilvejebringe oplysninger til brug for økonomisk  

 planlægning, styring og kontrol. 



 § 4.  Ministerier og de institutioner m.v., der er  

 omfattet af § 2, stk. 1, meddeler finansministeren de oplysninger og  

 tilvejebringer det regnskabsmæssige materiale, som finansministeren finder  

 nødvendigt for at aflægge statsregnskabet. 



 § 5.  Ministerier og institutioner m.v., der er  

 omfattet af § 2, stk. 1, skal udarbejde en instruks om regnskabsvæsenet i  

 ministeriet eller institutionen. 
 Stk. 2.  Denne instruks skal udarbejdes i  

 overensstemmelse med retningslinjer, der fastsættes af finansministeren. 



 § 6.  Finansministeren fastsætter tidspunktet for  

 lovens ikrafttræden. 
 Stk. 2.  Lov om statens regnskabsvæsen, jfr.  

 lovbekendtgørelse nr. 178 af 21. maj 1937, ophæves. 


 üGivet på Christiansborg slot, den  

 28. marts 1984§  
Under Vor Kongelige Hånd og Segl 
I Dronningens Navn: 
INGRID 
Dronning af Danmark 
Rigsforstander 
/HENNING CHRISTOPHERSEN 

Officielle noter
Ingen 
