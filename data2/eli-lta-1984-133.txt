
Lov om bemyndigelse til optagelse af  

 indenlandske statslån

 
VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
 
 


Kapitel 1
Lånebemyndigelse

§ 1. Finansministeren bemyndiges til at udstede  

 indenlandske obligationer og andre gældsbeviser, herunder  

 præmieobligationer, til et samlet beløb af indtil 75 mia  

 kr.


§ 2. Ud over det i § 1 anførte beløb  

 bemyndiges finansministeren til at udstede indenlandske obligationer og andre  

 gældsbeviser, herunder præmieobligationer, svarende til afdrag og  

 indfrielser af indenlandske statslån.




Kapitel 2
Særlige regler for  

 præmieobligationslån

§ 3. Lov nr. 145 af 13. april 1938 om  

 mortifikation af værdipapirer finder ikke anvendelse på  

 præmieobligationer.


§ 4. Lov nr. 146 af 13. april 1938 om  

 gældsbreve § 49 finder ikke anvendelse på  

 præmieobligationer og de derpå faldne præmier.
Stk. 2. Præmier, som ikke er krævet udbetalt  

 inden 3 år fra forfaldsdagen, tilfalder statskassen.


§ 5. Retten til en uforfalden præmie eller  

 andel i en sådan må ikke i erhvervsmæssigt øjemed  

 gøres til genstand for særskilt køb, belåning eller  

 lignende disposition.
Stk. 2. Overtrædelse af denne bestemmelse straffes  

 med bøde.


§ 6. Ved udbetaling af præmier fradrages en  

 afgift på 15 pct. beregnet af den del af præmiebeløbet,  

 der overstiger 200 kr. Afgiften tilfalder statskassen.
Stk. 2. Præmierne er fritaget for indkomstskat til  

 stat og kommune.




Kapitel 3
Ikrafttrædelse

§ 7. Loven træder i kraft ved  

 bekendtgørelsen i Lovtidende.
Stk. 2. Kapitel 2 finder kun anvendelse på  

 præmieobligationslån, der er udstedt eller forlænget efter  

 lovens ikrafttræden.
    Stk. 3. Lov nr. 618 af 8. december 1982 om bemyndigelse til  

 optagelse af indenlandske statslån § 2 ophæves.



Givet på Christiansborg slot, den 28. marts  

 1984
Under Vor Kongelige Hånd og Segl
I Dronningens navnIngridDronning af  

 DanmarkRigsforstander
/Henning Christophersen

