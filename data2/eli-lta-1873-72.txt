
Lov om Meddelelse af Koncession paa  

 Anlæg og Benyttelse af forskjellige Sidebaner til de jydsk-fynske  

 Statsbaner *) 

 
 
Vi Christian den Niende, af Guds Naade Konge  

 til Danmark, de Venders og Gothers, hertug til Slesvig, Holsten, Stormarn,  

 Ditmarsken, Lauenborg og Oldenborg, Gjøre vitterligt:

 Rigsdagen har vedtaget og Vi ved Vort Samtykke  

 stadfæstet følgende Lov:

§ 1.
Regjeringen bemyndiges til for Tidsrummet indtil 1ste Januar 1970 at  

 meddele Eneret på Anlæg og Benyttelse af 

a) 	en Jernbane fra Odense over Kværndrup til Svendborg eller  

 dens Havn, 
b) 	en Jernbane fra Randers til Grenaa eller dens Havn,
c) 	en Jernbane fra Silkeborg til Herning. 

Disse Baner kunne anlægges som lette Lokomotivbaner,  

 men med samme Sporvidde som de jydsk-fynske Statsbaner, med hvilke de ville  

 være at sætte i Forbindelse.
§ 2.
Den, der erholder Koncession på et eller flere af de i § 1  

 nævnte Baneanlæg, skal Regjeringen kunne meddele de samme  

 almindelige Rettigheder og Begunstigelser med de dertil knyttede  

 Forpligtelser, som ifølge Kundgjørelse af 15de Marts 1845 med  

 den under samme Dato afgivne allerhøieste Resolution**)  ere tilstaaede eller paalagte det  

 sjællandske Jernbaneselskab med Hensyn til Anlæget af Jernbanen  

 fra Kjøbenhavn til Roskilde. For de Staten tilhørende  

 Grundstykker, der indtages til Anlægene, bliver der dog at  

 erlægge fuldt Vederlag.
Af Statskassen kan Regjeringen til hvert af de i § 1 omhandlede  

 Baneanlæg yde et Tilskud af indtil 40,000 Rd. for hver Mil, Banens  

 Længde udgjør, samt et forholdsmæssigt Beløb for  

 den overskydende Del af en Mil. Det den enkelte Bane indrømmede  

 Tilskud kommer til Udbetaling efterhaanden, som Banens Anlæg skrider  

 frem, efter nærmere Bestemmelse på hvert Aars Finanslov, dog at  

 ingen Udbetaling kan ske tidligere end i Finansaaret 1874-75, og at det  

 Beløb, der udbetales, ikke i noget Finansaar maa overskride en  

 Trediedel af den samlede Udgift, som efter nærværende Lov kommer  

 til at paahvile Statskassen.
For Statskassens Tilskud vil der være at betinge Samme Ret som  

 Aktionær i vedkommende Baneanlæg, dog saaledes, at der af  

 Nettoudbyttet - dette beregnet efter Fradrag af, hvad der efter Statuterne  

 mulig skal henlægges til en Reservefond - forlods kan udbetales 5 pCt.  

 aarlig paa den øvrige Del af Aktiekapitalen, forinden der betales  

 noget Udbytte paa de Statskassen tilhørende Aktier.
§ 3.
Med Hensyn til Expropriationen til de i § 1 nævnte Baner kommer  

 Loven af 10de Marts 1861 § 5 1ste led til Anvendelse, hvorhos  

 Indenrigsministeren bemyndiges til at beslutte, at Udgifterne til  

 Expropriationen afholdes i Overensstemmelse med nævnte Lovs § 5 2det  

 led og Loven af 26de Mai 1868, idet navnlig Halvdelen af disse Udgifter  

 lægges til de Beløb, som i Medfør af sidstnævnte  

 Lovs §§ 1 og 2 erstattes Statskassen. Herved bliver dog at iagttage, at de  

 Fritagelser og Lempelser, som efter Loven af 26de Mai 1868 have været  

 indrømmede visse Kjøbstæder og Sognekommuner, bortfalde,  

 forsaavidt og i Forhold som de ifølge nærværende Lov  

 anlagte Baner faa Betydning for disse Kjøbstæder og  

 Sognekommuner, ligesom den alt indrømmede Begunstigelse bliver at  

 udligne ved Efterbetaling, alt efter Indenrigsministerens nærmere  

 Bestemmelse.
§ 4.
Den, der i Medfør af denne Lov erholder Koncession paa noget af de  

 i § 1 angivne Baneanlæg, skal være forpligtet til at  

 forelægge Indenrigsministeren fuldstændige Planer til  

 Anlæget af den paagældende Bane og at underkaste sig dennes  

 Bestemmelse om Banens Retningslinie, Bygningsmaade, Forsyning med Materiel og  

 Inventar samt Driftskapital m. v. Ligeledes er Koncessionshaveren forpligtet  

 til, naar Sidebaner ønskes satte i Forbindelse med Banen, at  

 underkaste sig de Betingelser for gjensidig Tilslutning og Drift, som  

 Indenrigsministeren i Mangel af mindelig Overenskomst mellem de Vedkommede  

 bestemmer.
De Udgifter, der foranlediges ved Udøvelsen af Regjeringens Kontrol  

 med Banernes Anlæg og Drift, er Koncessionshaveren pligtig at  

 afholde.
§ 5.
Koncession paa noget af de her omhandlede Anlæg kan kun gives paa  

 Betingelse af, at dette aabnes til Benyttelse i sin hele Udstrækning  

 på samme Tid og senest fire Aar efter Koncessionens Meddelelse.
§ 6.
Alle Medlemmer af Bestyrelserne for saavelsom alle Embeds- og  

 Bestillingsmænd ved de nævnte Baner skulle have dansk  

 Indfødsret og være danske Undersaatter. 
§ 7.
Naar nogen af de i nærværende Lov omhandlede Baner er anlagt,  

 kan Indenrigsministeren tillade, at dens Drift paa Begjæring af det  

 paagjældende Selskab overtages af Staten i Forbindelse med Driften af  

 dennes Baner på Betingelser, som billiges ved Finansloven.
§ 8.
Der forbeholdes Staten Ret til efter Udgangen af Aaret 1900 at overtage  

 ethver af de nævnte Baneanlæg med Tilbehør og med de  

 derpaa hvilende Forpligtelser enten mod kontant Indløsning af de  

 udstedte Aktier til en Pris lig Gjennemsnittet af disses Markedspris i de  

 sidste 3 Aar, som ere gaaede forud for den Dag, da Overdragelsen fordres,  

 eller - saafremt det paagjældende Anlæg til den Tid ikke maatte  

 tilhøre et Aktieselskab - mod Udredelsen af et Vederlag, lig det  

 Tyvedobbelte af Gjennemsnittet af Anlægets Nettoudbytte i de 3 sidste  

 Aar, som ere gaaede forud for det Aar, i hvilket det forlanges overdraget til  

 Staten. 
I Koncessionen bliver der at optage nærmere Bestemmelser dels om,  

 hvorledes der skal sikres Regjeringen Adgang til at skaffe sig  

 nøiagtig Oplysning om Udbyttet, dels om, hvorledes Spørgsmaal  

 angaaende Nettoudbyttets Beregning skulle finde deres Afgjørelse.
Hvorefter alle Vedkommende sig have at rette.


Givet på Amalienborg, den 23. maj  

 1873
Under Vor Kongelige Hånd og Segl
Christian R.(L. S.)
/C. A. Fonnesbech.


Officielle noter
*)   Udfærdiget gjennem  

 Indenrigsministeriet. Se Rigsdagstidende for 1872-73: Folketh. Tid. S p.  

 2154-55, 2234-93, 2389-90, 4992-5038,5040-51; Landsth. Tid. S p. 1751,  

 1875-93, 1947, 2003-4; Tillæg A. S p. 3033-40; Tillæg B. S p.  

 1025-48; Tillæg C. S p. 503-8, 597-98.
**)   findes i Ussings Lovsamling for 1866,  

 Tillæg Side 494-97.
