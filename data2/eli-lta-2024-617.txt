
Lov om anlæg af ny vejforbindelse mellem Tingbjerg og Husum i Københavns Kommune1)
VI FREDERIK DEN TIENDE, af Guds Nåde Danmarks Konge, gør vitterligt:
Folketinget har vedtaget og Vi ved Vort samtykke stadfæstet følgende lov:



Kapitel 1


Anlægsprojektet




§ 1. Transportministeren bemyndiges til at anlægge følgende:

1) En vejforbindelse over Vestvolden, som forbinder vejene Ruten og Langhusvej i Tingbjerg med vejen Bystævnet i Husum i terræn, jf. bilag 1.

2) En bro over Vestvoldens voldgrav som led i vejforbindelsen nævnt i nr. 1.

Stk. 2. Transportministeren overdrager vejanlægget nævnt i stk. 1 til Københavns Kommune som kommunevej efter færdiggørelsen af anlægsprojektet.



§ 2. Transportministeren er vejmyndighed under gennemførelsen af anlægsprojektet nævnt i § 1, stk. 1, som gennemføres efter reglerne om statslige vejanlæg i lov om offentlige veje m.v.



§ 3. Transportministeren kan foretage de dispositioner, som er nødvendige med henblik på gennemførelsen af anlægsprojektet i § 1, stk. 1.



Kapitel 2


Rammerne for projektets miljømæssige påvirkninger




§ 4. Anlægsprojektet nævnt i § 1, stk. 1, skal gennemføres inden for rammerne af de udførte vurderinger af projektets påvirkninger på miljøet, jf. kapitel 2 a i lov om offentlige veje m.v.



§ 5. Ved gennemførelsen af anlægsprojektet nævnt i § 1, stk. 1, udfører anlægsmyndigheden afværgeforanstaltninger i henhold til de gennemførte miljøkonsekvensvurderinger, jf. kapitel 2 a i lov om offentlige veje m.v.



Kapitel 3


Fravigelse af gældende fredninger




§ 6. Afgørelse af 7. juni 1993 om fredning efter naturfredningslovens kapitel III af fæstningsanlægget Vestvolden med tilgrænsende områder truffet af Fredningsnævnet for Københavns Amtsrådskreds gælder ikke for det areal, der er omfattet af vejanlægget nævnt i § 1, stk. 1, jf. bilag 2.

Stk. 2. Afgørelse af 13. juli 2000 om fredning af Utterslev Mose m.v. truffet af Fredningsnævnet for København gælder ikke for det areal, der er omfattet af vejanlægget nævnt i § 1, stk. 1, jf. bilag 2.

Stk. 3. Afgørelse af 7. juni 1993 om fredning efter naturfredningslovens kapitel III af fæstningsanlægget Vestvolden med tilgrænsende områder truffet af Fredningsnævnet for Københavns Amtsrådskreds gælder ikke for de midlertidige arbejdsarealer til anlægsprojektet nævnt i § 1, stk. 1, jf. bilag 2, indtil færdiggørelsen og overdragelsen af vejanlægget.

Stk. 4. Afgørelse af 13. juli 2000 om fredning af Utterslev Mose m.v. truffet af Fredningsnævnet for København gælder ikke for de midlertidige arbejdsarealer til anlægsprojektet nævnt i § 1, stk. 1, jf. bilag 2, indtil færdiggørelsen og overdragelsen af vejanlægget.


Fravigelse af anden lovgivning og klageadgange





§ 7. Anlægsprojektet nævnt i § 1, stk. 1, herunder etablering af afværgeforanstaltninger, kræver ikke dispensation efter § 65, stk. 1 og 2, i lov om naturbeskyttelse.

Stk. 2. Kapitel 8 og 8 a i museumsloven finder ikke anvendelse på anlægsprojektet nævnt i § 1, stk. 1. Reglerne om kommune- og lokalplanlægninger i lov om planlægning og regler udstedt i medfør heraf finder ikke anvendelse ved gennemførelse af anlægsprojektet nævnt i § 1, stk. 1.

Stk. 3. Hensynene bag de bestemmelser, der er nævnt i stk. 1 og 2, varetages af transportministeren ved gennemførelse af anlægsprojektet nævnt i § 1, stk. 1.



§ 8. Kommunalbestyrelsens afgørelser vedrørende anlægsprojektet nævnt i § 1, stk. 1, som træffes efter lov om naturbeskyttelse og lov om vandløb samt regler udstedt i medfør af disse love, kan ikke påklages til anden administrativ myndighed.

Stk. 2. De kommunale tilsynsmyndigheder fører ikke tilsyn med kommunalbestyrelsens afgørelser omfattet af stk. 1.



§ 9. Bestemmelserne i §§ 7 og 8 finder tilsvarende anvendelse på ændringer og udvidelser af anlægsprojektet nævnt i § 1, stk. 1.



Kapitel 4


Ledningsarbejder




§ 10. Arbejder på ledninger i eller over arealer i området, hvor anlægsprojektet nævnt i § 1, stk. 1, skal gennemføres, herunder om nødvendigt flytning af ledninger, i forbindelse med arbejder, der iværksættes af anlægsmyndigheden under gennemførelsen af anlægsprojektet, betales af ledningsejeren, jf. dog stk. 2.

Stk. 2. Stk. 1 finder ikke anvendelse, hvis andet er særligt bestemt ved aftale, ved kendelse afsagt af en ekspropriationskommission nedsat i henhold til lov om fremgangsmåden ved ekspropriation vedrørende fast ejendom eller ved afgørelse truffet af en kommunalbestyrelse efter §§ 37 og 38, jf. § 40, i lov om vandforsyning m.v.

Stk. 3. Arbejder på ledninger, jf. stk. 1, udføres af vedkommende ledningsejer, medmindre andet er særligt aftalt eller fremgår af stk. 2.



§ 11. I forbindelse med gennemførelsen af anlægsprojektet nævnt i § 1, stk. 1, skal anlægsmyndigheden tage hensyn til ledninger omfattet af § 10 og så tidligt som muligt drøfte et planlagt arbejde med ledningsejeren med henblik på at undersøge, hvordan anlægsarbejdet kan tilrettelægges på den mest hensigtsmæssige måde for begge parter.

Stk. 2. Kan der ikke opnås enighed mellem anlægsmyndigheden og ledningsejeren omfattet af § 10 om, hvordan planlagte anlægsarealer på de arealer, hvori eller hvorover ledningerne er anbragt, skal tilrettelægges, kan transportministeren efter at have meddelt ledningsejeren, at det planlagte anlægsarbejde påbegyndes, gennemføre anlægsarbejdet og kræve bestemte ledningsarbejder udført af ledningsejeren.

Stk. 3. Transportministeren kan i særlige tilfælde lade de ledningsarbejder, der er nævnt i stk. 2, udføre for ledningsejerens regning.



§ 12. Tvister om erstatning for ledningsarbejder omfattet af § 10 og tvister om erstatning som følge af en afgørelse truffet i medfør af § 11 afgøres af ekspropriations- og taksationsmyndighederne i henhold til lov om fremgangsmåden ved ekspropriation vedrørende fast ejendom.

Stk. 2. Ved erstatningsfastsættelse finder reglerne i § 103 i lov om offentlige veje m.v. anvendelse.



Kapitel 5


Finansiering




§ 13. Københavns Kommune afholder alle omkostninger forbundet med anlægsprojektet nævnt i § 1, stk. 1.

Stk. 2. Betingelserne for afholdelse af udgifter under anlægsarbejdet, overdragelse af vejanlægget og øvrige økonomiske forhold mellem transportministeren og Københavns Kommune i forbindelse med anlægsprojektet reguleres nærmere i en samarbejdsaftale, som skal indgås, inden anlægsarbejdet kan udbydes.

Stk. 3. Vejdirektoratets udgifter under anlægsarbejdet og Københavns Kommunes finansiering heraf optages på finanslovens § 28.21.20.12. Anlæg af hovedlandeveje m.v. ejet af tredje part.



Kapitel 6


Domstolsprøvelse




§ 14. Søgsmål til prøvelse af afgørelser efter denne lov skal være anlagt, inden 6 måneder efter at afgørelsen er meddelt adressaten eller offentliggjort.

Stk. 2. Ved søgsmål om miljøforhold, der er omfattet af denne lov, skal retten påse, at omkostningerne ved sagen ikke er uoverkommelig høje for de berørte parter.



Kapitel 7


Ikrafttræden




§ 15. Loven træder i kraft den 1. juli 2024.

Stk. 2. Transportministeren fastsætter tidspunktet for lovens ophævelse.Givet på Christiansborg Slot, den 11. juni 2024Under Vor Kongelige Hånd og SeglFREDERIK R./ Pernille Rosenkrantz-Theil





Bilag 1










Bilag 2







A. Koordinater til »Midlertidigt areal til brug i anlægsfasen«, jf. § 6, stk. 3 og 4 (Alle koordinater er i ETRS89-/UTM-zone 32N og viser pkt.nr., E-meter og N-meter):


1 - 718422,6 ; 6180071,1
2 - 718415,4 ; 6180075,0
3 - 718404,3 ; 6180086,1
4 - 718409,0 ; 6180094,8
5 - 718419,6 ; 6180088,6
6 - 718421,1 ; 6180090,6
7 - 718415,1 ; 6180097,0
8 - 718416,4 ; 6180100,1
9 - 718422,6 ; 6180099,8
10 - 718426,7 ; 6180178,1
11 - 718421,6 ; 6180178,3
12 - 718422,8 ; 6180184,7
13 - 718426,3 ; 6180198,1
14 - 718425,4 ; 6180207,8
15 - 718423,2 ; 6180207,9
16 - 718423,4 ; 6180215,6
17 - 718425,6 ; 6180215,6
18 - 718426,9 ; 6180224,2
19 - 718430,9 ; 6180237,5
20 - 718435,1 ; 6180248,7
21 - 718439,7 ; 6180256,0
22 - 718449,6 ; 6180267,7
23 - 718437,8 ; 6180284,0
24 - 718424,6 ; 6180298,3
25 - 718412,9 ; 6180307,1
26 - 718424,6 ; 6180321,1
28 - 718438,3 ; 6180308,2
29 - 718440,6 ; 6180305,5
30 - 718447,5 ; 6180308,5
31 - 718459,7 ; 6180319,5
32 - 718467,7 ; 6180317,3
33 - 718471,4 ; 6180288,4
34 - 718482,1 ; 6180289,2
35 - 718468,5 ; 6180233,1
36 - 718464,4 ; 6180233,2
37 - 718459,7 ; 6180215,4
38 - 718459,3 ; 6180207,7
39 - 718457,0 ; 6180207,7
40 - 718452,7 ; 6180198,6
41 - 718454,8 ; 6180184,6
42 - 718453,9 ; 6180180,3
43 - 718450,6 ; 6180178,0
44 - 718448,6 ; 6180138,6
45 - 718464,9 ; 6180132,1
46 - 718450,9 ; 6180104,8
47 - 718451,7 ; 6180077,0
48 - 718474,3 ; 6180059,2
49 - 718468,5 ; 6180047,5
50 - 718443,4 ; 6180060,3



B. Koordinater til »Permanent areal til ny vej«, jf. § 6, stk. 1 og 2 (Alle koordinater er i ETRS89-/UTM-zone 32N og viser pkt.nr., E-meter og N-meter):


1 - 718422,6 ; 6180071,1
52 - 718422,7 ; 6180073,8
53 - 718415,5 ; 6180078,3
54 - 718407,5 ; 6180086,6
55 - 718409,7 ; 6180091,9
56 - 718415,4 ; 6180087,7
57 - 718423,1 ; 6180080,5
58 - 718429,0 ; 6180177,4
59 - 718429,5 ; 6180209,8
60 - 718425,3 ; 6180209,8
61 - 718425,3 ; 6180213,1
62 - 718429,6 ; 6180213,5
63 - 718431,6 ; 6180225,1
64 - 718439,5 ; 6180244,5
65 - 718445,7 ; 6180254,9
66 - 718455,4 ; 6180266,5
67 - 718433,6 ; 6180292,1
68 - 718416,0 ; 6180307,9
69 - 718426,4 ; 6180319,4
70 - 718438,3 ; 6180308,2
72 - 718443,5 ; 6180302,1
73 - 718461,2 ; 6180317,0
74 - 718467,6 ; 6180315,2
75 - 718448,9 ; 6180299,1
76 - 718452,4 ; 6180289,4
77 - 718463,3 ; 6180285,0
78 - 718475,3 ; 6180285,1
79 - 718481,7 ; 6180287,3
80 - 718474,1 ; 6180256,6
81 - 718466,3 ; 6180248,9
82 - 718458,6 ; 6180238,8
83 - 718453,3 ; 6180225,6
84 - 718451,6 ; 6180213,6
85 - 718457,6 ; 6180213,4
86 - 718457,4 ; 6180210,0
87 - 718451,3 ; 6180209,7
88 - 718448,6 ; 6180177,5
89 - 718445,4 ; 6180114,4
90 - 718452,0 ; 6180111,9
91 - 718448,6 ; 6180105,3
92 - 718449,3 ; 6180074,1
93 - 718455,6 ; 6180067,3
94 - 718471,6 ; 6180058,4
95 - 718468,9 ; 6180053,4
96 - 718451,2 ; 6180063,5
97 - 718444,3 ; 6180070,1
50 - 718443,4 ; 6180060,3

Officielle noter
1) Loven indeholder bestemmelser, der gennemfører dele af Rådets direktiv 92/43/EØF af 21. maj 1992 om bevaring af naturtyper samt vilde dyr og planter, EF-Tidende 1992, nr. L 206, side 7, som ændret senest ved Rådets direktiv 2013/17/EU af 13. maj 2013, EU-Tidende 2013, nr. L 158, side 193, og dele af Europa-Parlamentets og Rådets direktiv 2009/147/EF af 30. november 2009 om beskyttelse af vilde fugle, EU-Tidende 2010, nr. L 20, side 7, som ændret senest ved Europa-Parlamentets og Rådets forordning 2019/1010/EU af 5. juni 2019, EU-Tidende 2019, nr. L 170, side 115.