

Lov om Danmarks tiltrædelse af De europæiske  

 Fællesskaber Bilag 1 til loven: Traktat om ændring af visse  

 budgetbestemmelser i traktaterne om oprettelse af De Europæiske Fællesskaber  

 og i traktaten om oprettelse af et fælles Råd og en fælles Kommission for De  

 Europæiske Fællesskaber og tilhørende dokumenter (Budgettraktaten) (* 1)  





(Tiltrædelsesloven) 


TRAKTAT 
OM 
ÆNDRING AF VISSE 
BUDGETBESTEMMELSER I 
TRAKTATERNE OM OPRETTELSE AF 
DE EUROPÆISKE FÆLLESSKABER 
OG 
I TRAKTATEN OM OPRETTELSE AF 
ET FÆLLES RÅD OG 
EN FÆLLES KOMMISSION FOR 
DE EUROPÆISKE FÆLLESSKABER 
OG 
TILHØRENDE DOKUMENTER 


 Bruxelles, den 22. april 1970  


TRAKTAT 


OM 


ÆNDRING AF VISSE BUDGETBESTEMMELSER 


I TRAKTATERNE OM OPRETTELSE AF 


DE EUROPÆISKE FÆLLESSKABER 


OG I TRAKTATEN OM OPRETTELSE AF 


ET FÆLLES RÅD OG EN FÆLLES KOMMISSION FOR 


DE EUROPÆISKE FÆLLESSKABER 


Indholdsfortegnelse 


I. 


Traktat om ændring af visse budgetbestemmelser i Traktaterne  

 om  


    oprettelse af De Europæiske Fællesskaber og i  

 Traktaten om   

 oprettelse af et fælles Råd og en fælles Kommission for De Europæiske  

 Fællesskaber 
TRAKTATENS TEKST 
Præambel 
Kapitel I: Bestemmelser om ændring af Traktaten om oprettelse af Det  

 Europæiske Kul- og Stålfællesskab 
Kapitel II: Bestemmelser om ændring af Traktaten om oprettelse af Det  

 Europæiske Økonomiske Fællesskab 
Kapitel III: Bestemmelser om ændring af Traktaten om oprettelse af Det  

 Europæiske Atomenergifællesskab 
Kapitel IV: Bestemmelser om ændring af Traktaten om oprettelse af et  

 fælles Råd og en fælles Kommission for De Europæiske Fællesskaber 
Kapitel V: Afsluttende bestemmelser 
II. 
TILHØRENDE DOKUMENTER 
Afgørelse af 21. april 1970 angående udskiftning af Medlemsstaternes  

 finansielle bidrag med Fællesskabernes egne indtægter 
Rådets afgørelse af 21. april 1970 angående flerårige finansielle overslag  


HANS MAJESTÆT BELGIERNES KONGE, 
PRÆSIDENTEN FOR FORBUNDSREPUBLIKKEN TYSKLAND, 
PRÆSIDENTEN FOR DEN FRANSKE REPUBLIK, 
PRÆSIDENTEN FOR DEN ITALIENSKE REPUBLIK, 
HANS KONGELIGE HØJHED STORHERTUGEN AF LUXEMBOURG, 
HENDES MAJESTÆT DRONNINGEN AF NEDERLANDENE, 
HAR 
UNDER HENVISNING TIL artikel 96 i Traktaten om oprettelse af Det  

 Europæiske Kul- og Stålfællesskab, 
UNDER HENVISNING TIL artikel 236 i Traktaten om oprettelse af Det  

 Europæiske Økonomiske Fællesskab 
UNDER HENVISNING TIL artikel 204 i Traktaten om oprettelse af Det  

 Europæiske Atomenergifællesskab, 
I BETRAGTNING AF, at Fællesskaberne vil få rådighed over egne midler, som  

 er bestemt til at dække alle deres udgifter, 
I BETRAGTNING AF, at udskiftningen af Medlemsstaternes bidrag med  

 Fællesskabernes egne midler kræver øgede budgetbeføjelser hos Forsamlingen,  


BESLUTTET PÅ at lade Forsamlingen deltage umiddelbart i kontrollen med  

 forvaltningen af Fællesskabernes budget, 
VEDTAGET at ændre visse budgetbestemmelser i Traktaterne om oprettelse af  

 De Europæiske Fællesskaber og i Traktaten om oprettelse af et fælles Råd og  

 en fælles Kommission for De Europæiske Fællesskaber, og har med dette mål for  

 øje udpeget som befuldmægtigede: 
HANS MAJESTÆT BELGIERNES KONGE: 
Pierre HARMEL, udenrigsminister; 
PRÆSIDENTEN FOR FORBUNDSREPUBLIKKEN TYSKLAND: 
Walter SCHEEL, udenrigsminister; 
PRÆSIDENTEN FOR DEN FRANSKE REPUBLIK: 
Maurice SCHUMANN, udenrigsminister; 
PRÆSIDENTEN FOR DEN ITALIENSKE REPUBLIK: 
Aldo MORO, udenrigsminister; 
HANS KONGELIGE HØJHED STORHERTUGEN AF LUXEMBOURG: 
Gaston THORN, udenrigsminister og minister for udenrigshandelen; 
HENDES MAJESTÆT DRONNINGEN AF NEDERLANDENE: 
H. J. de KOSTER, statssekretær i udenrigsministeriet; 
SOM, efter at de har udvekslet deres fuldmagter og fundet dem i god og  

 behørig form, 
ER BLEVET ENIGE OM følgende bestemmelser: 



Kapitel I 



 Bestemmelser om ændring af Traktaten om  

 oprettelse af Det Europæiske    

 Kul- og Stålfællesskab  


Artikel 1 
Artikel 78 i Traktaten om oprettelse af Det Europæiske Kul- og  

 Stålfællesskab erstattes af følgende bestemmelser: 
»ARTIKEL 78 

(1) Regnskabsåret løber fra den 1. januar til den 31. december. 

Fællesskabets udgifter til administration omfatter Den Høje Myndigheds  

 udgifter, herunder dem, der angår Det rådgivende Udvalgs virksomhed samt  

 Domstolens, Forsamlingens og Rådets udgifter. 

(2) Hver af Fællesskabets institutioner opstiller inden den 1. juli et  

 overslag over sine udgifter til administration. Den Høje Myndighed  

 sammenfatter disse overslag i et foreløbigt forslag til  

 administrationsbudget. Den føjer hertil en udtalelse, der kan indeholde  

 afvigende overslag. 

Dette foreløbige forslag indeholder et overslag over indtægterne og et  

 overslag over udgifterne. 

(3) Den Høje Myndighed forelægger Rådet det foreløbige forslag til  

 administrationsbudget senest den 1. september i det år, der ligger forud for  

 det, forslaget vedrører. 

Når Rådet påtænker at fravige det foreløbige forslag, indhenter det en  

 udtalelse fra Den Høje Myndighed og i givet fald fra de andre interesserede  

 institutioner. 
Rådet vedtager forslaget til administrationsbudget med kvalificeret  

 flertal og oversender det til Forsamlingen. 

(4) Forslaget til administrationsbudget skal forelægges Forsamlingen  

 senest den 5. oktober i det år, der ligger forud for det, forslaget vedrører.  



Forsamlingen har ret til med et flertal af sine medlemmers stemmer at  

 ændre forslaget til administrationsbudget og til med absolut flertal af de  

 afgivne stemmer at foreslå Rådet ændringer i forslaget vedrørende de  

 udgifter, der er en nødvendig følge af Traktaten eller af retsakter udstedt i  

 henhold til denne. 
Hvis Forsamlingen inden femogfyrre dage efter forelæggelsen af forslaget  

 til administrationsbudget har godkendt dette, er administrationsbudgettet  

 endeligt vedtaget. Hvis Forsamlingen inden for denne frist hverken har ændret  

 forslaget til administrationsbudget eller foreslået nogen ændring af dette,  

 betragtes administrationsbudgettet som endeligt vedtaget. 
Såfremt Forsamlingen inden udløbet af denne frist har vedtaget ændringer  

 eller stillet ændringsforslag, oversendes forslaget til administrationsbudget  

 til Rådet i den ændrede form eller ledsaget af ændringsforslag. 

(5) Efter at Rådet har drøftet det nævnte forslag til  

 administrationsbudget med Den Høje Myndighed og i givet fald med de andre  

 interesserede institutioner, kan det med kvalificeret flertal modificere  

 enhver af de af Forsamlingen vedtagne ændringer og med samme flertal træffe  

 afgørelse angående Forsamlingens ændringsforslag. Forslaget til  

 administrationsbudget ændres i overensstemmelse med de ændringsforslag, Rådet  

 har godkendt. 

Har Rådet ikke inden femten dage efter forelæggelsen af det nævnte forslag  

 til administrationsbudget modificeret nogen af de ændringer, Forsamlingen har  

 vedtaget, og har det godkendt Forsamlingens ændringsforslag, betragtes  

 administrationsbudgettet som endeligt vedtaget. Rådet meddeler Forsamlingen,  

 at det ikke har modificeret nogen af ændringerne, og at det har godkendt  

 ændringsforslagene. 
Har Rådet inden udløbet al denne frist modificeret en eller flere af de  

 ændringer, Forsamlingen har vedtaget, eller har det ikke godkendt  

 Forsamlingens ændringsforslag, oversendes forslaget til administrationsbudget  

 påny til Forsamlingen. Rådet gør denne bekendt med udfaldet af sine  

 rådslagninger. 

(6) Når Forsamlingen er blevet underrettet om udfaldet af behandlingen af  

 sine ændringsforslag, træffer den inden femten dage efter forelæggelsen af  

 det nævnte forslag til administrationsbudget med et flertal af sine  

 medlemmers stemmer og med tre femtedele af de afgivne stemmer afgørelse  

 angående Rådets modifikationer af de af Forsamlingen foretagne ændringer og  

 vedtager derved administrationsbudgettet. Har Forsamlingen ikke truffet nogen  

 afgørelse inden udløbet af denne frist, betragtes administrationsbudgettet  

 som endeligt vedtaget. 
(7) Når den i denne artikel forskrevne behandling er afsluttet, fastslår  

 Forsamlingens formand, at administrationsbudgettet er endeligt vedtaget.  


(8) For samtlige udgifter, der ikke er en nødvendig følge af Traktaten  

 eller af retsakter udstedt i henhold til denne, fastsættes hvert år en  

 maksimalsats for forhøjelser i forhold til udgifter af samme art i det  

 løbende regnskabsår. 

Efter høring af Udvalget for konjunkturpolitik og af Udvalget for  

 budgetpolitik fastslår Den Høje Myndighed denne maksimalsats således, som den  

 fremgår af: 
- udviklingen inden for Fællesskabet af bruttonationalindkomsten i faste  

 priser, 
- den gennemsnitlige ændring i Medlemsstaternes budgetter og 
- udviklingen af leveomkostningerne i løbet af det sidste regnskabsår.  


Om maksimalsatsen skal der inden den 1. maj gives meddelelse til alle  

 Fællesskabets institutioner. Disse er pligtige at rette sig efter den under  

 budgetbehandlingen, dog med forbehold af bestemmelserne i dette stykkes  

 fjerde og femte afsnit. 
Er den forhøjelsessats, der følger af det forslag til  

 administrationsbudget, som Rådet har udarbejdet, med hensyn til sådanne  

 udgifter, som ikke er en nødvendig følge af Traktaten eller af retsakter  

 udstedt i henhold til denne, større end halvdelen af maksimalsatsen, kan  

 Forsamlingen, ved udøvelsen af sin ret til at foretage ændringer, yderligere  

 forhøje det samlede beløb for sådanne udgifter med op til halvdelen af  

 maksimalsatsen. 
Når i ganske særlige tilfælde Forsamlingen Rådet eller Den Høje Myndighed  

 finder, at Fællesskabernes virksomhed nødvendiggør en forhøjelse ud over den  

 sats, der er fastlagt ved den i dette stykke foreskrevne fremgangsmåde, kan  

 der fastsættes en anden sats ved aftale mellem Rådet, hvis afgørelse træffes  

 med kvalificeret flertal, og Forsamlingen, hvis afgørelse træffes med et  

 flertal af dens medlemmers stemmer og med tre femtedele af de afgivne  

 stemmer. 

(9) Hver institution udøver de beføjelser, der tilkommer den i henhold  

 til denne artikel, under iagttagelse af bestemmelserne i Traktaten og af de i  

 medfør af denne udstedte retsakter, navnlig af dem, der vedrører  

 Fællesskabernes egne indtægter og ligevægten mellem indtægter og udgifter.  


(10) Endelig vedtagelse af administrationsbudgettet medfører bemyndigelse  

 og forpligtelse for Den Høje Myndighed til at opkræve de modsvarende  

 indtægter i henhold til bestemmelserne i artikel 49.« 

Artikel 2 
Traktaten om oprettelse af Det Europæiske Kul- og Stålfællesskab suppleres  

 med følgende bestemmelser: 
»Artikel 78 A 
Som undtagelser fra artikel 78 gælder for budgetter vedrørende  

 regnskabsårene indtil regnskabsåret 1975 følgende bestemmelser: 

(1) Regnskabsåret løber fra den 1. januar til den 31. december. 

Fællesskabets udgifter til administration omfatter Den Høje Myndigheds  

 udgifter, herunder dem, der angår Det rådgivende Udvalgs virksomhed, samt  

 Domstolens, Forsamlingens og Rådets udgifter. 

(2) Hver af Fællesskabets institutioner opstiller inden den 1. juli et  

 overslag over sine udgifter til administration. Den Høje Myndighed  

 sammenfatter disse overslag i et foreløbigt forslag til  

 administrationsbudget. Den føjer hertil en udtalelse, der kan indeholde  

 afvigende overslag. 

Dette foreløbige forslag indeholder et overslag over indtægterne og et  

 overslag over udgifterne. 

(3) Den Høje Myndighed forelægger Rådet det foreløbige forslag til  

 administrationsbudget senest den 1. september i det år, der ligger forud for  

 det, forslaget vedrører. 

Når Rådet påtænker at fravige de foreløbige forslag, indhenter det en  

 udtalelse fra Den Høje Myndighed og i givet fald fra de andre interesserede  

 institutioner. 
Rådet vedtager forslaget til administrationsbudget med kvalificeret  

 flertal og oversender det til Forsamlingen. 

(4) Forslaget til administrationsbudget skal forelægges Forsamlingen  

 senest den 5. oktober i det år, der ligger forud for det, forslaget vedrører.  



Forsamlingen har ret til at foreslå Rådet ændringer i forslaget til  

 administrationsbudget. 
Hvis Forsamlingen inden femogfyrre dage efter forelæggelsen af forslaget  

 til administrationsbudget har godkendt dette, eller den ikke har foreslået  

 ændringer til det, betragtes administrationsbudgettet som endeligt vedtaget.  


Hvis Forsamlingen inden udløbet af denne frist har stillet  

 ændringsforslag, oversendes forslaget til administrationsbudget med  

 tilhørende ændringsforslag til Rådet. 

(5) Efter at Rådet har drøftet det nævnte forslag til  

 administrationsbudget med Den Høje Myndighed, og i givet fald med de andre  

 interesserede institutioner, vedtager det inden tredive dage efter  

 forelæggelsen af dette forslag administrationsbudgettet i overensstemmelse  

 med følgende bestemmelser. 

Hvis en af Forsamlingen foreslået ændring ikke fører til nogen forhøjelse  

 af det samlede udgiftsbeløb for en institution, især når en eventuelt af  

 ændringen følgende udgiftsforhøjelse udtrykkeligt udlignes ved et eller flere  

 ændringsforslag, der medfører en tilsvarende nedsættelse af udgifterne, kan  

 Rådet med kvalificeret flertal forkaste dette ændringsforslag. Træffes ingen  

 beslutning om at forkaste ændringsforslaget, er det godkendt. 
Hvis en af Forsamlingen foreslået ændring fører til forhøjelse af det  

 samlede udgiftsbeløb for en institution, skal Rådet, for at godkende  

 ændringsforslaget, træffe afgørelse med kvalificeret flertal. 
Hvis Rådet i henhold til andet eller tredje afsnit i dette stykke har  

 forkastet eller ikke har godkendt et ændringsforslag, kan det med  

 kvalificeret flertal enten bibeholde det i forslaget til  

 administrationsbudget opførte beløb eller fastsætte et andet beløb. 

(6) Når den i denne artikel foreskrevne behandling er afsluttet, fastslår  

 Rådets formand, at administrationsbudgettet er endeligt vedtaget. 
(7) Hver institution udøver de beføjelser, der tilkommer den i henhold  

 til denne artikel, under iagttagelse af bestemmelserne i Traktaten og af de i  

 medfør af denne udstedte retsakter, navnlig af dem, der vedrører  

 Fællesskabernes egne indtægter og ligevægten mellem indtægter og udgifter.  


(8) Endelig vedtagelse af administrationsbudgettet medfører bemyndigelse  

 og forpligtelse for Den Høje Myndighed til at opkræve de modsvarende  

 indtægter i henhold til bestemmelserne i artikel 49.« 

Artikel 3 
Sidste stykke artikel 78 d i Traktaten om Det Europæiske Kul- og  

 Stålfællesskab erstattes af følgende bestemmelser: 
»Rådet og forsamlingen meddeler Den Høje Myndighed godkendelse  

 vedrørende forvaltningen af administrationsbudgettet. Med henblik herpå  

 gennemgås kontrolkommissionens beretning først af Rådet, der træffer  

 afgørelsen med kvalificeret flertal, og derefter af Forsamlingen. Den Høje  

 Myndighed opnår først godkendelse, når Rådet og Forsamlingen har truffet  

 afgørelse.« 




Kapitel II 



 Bestemmelser om ændring af Traktaten om  

 oprettelse af Det Europæiske    

 Økonomiske Fællesskab  


Artikel 4 
Artikel 203 i Traktaten om oprettelse af Det Europæiske Økonomiske  

 Fællesskab erstattes af følgende bestemmelser: 
»ARTIKEL 203 

(1) Regnskabsåret løber fra den 1. januar til den 31. december. 
(2) Hver af Fællesskabets institutioner opstiller inden den 1. juli et  

 overslag over sine udgifter. Kommissionen sammenfatter disse overslag i et  

 foreløbigt budgetforslag. Den føjer hertil en udtalelse, der kan indeholde  

 afvigende overslag. 

Dette foreløbige forslag indeholder et overslag over indtægterne og et  

 overslag over udgifterne. 

(3) Kommissionen forelægger Rådet det foreløbige budgetforslag senest den  

 1. september i det år, der ligger forud for det, forslaget vedrører. 

Når Rådet påtænker at fravige det foreløbige forslag, indhenter det en  

 udtalelse fra Kommissionen og i givet fald fra de andre interesserede  

 institutioner. 
Rådet vedtager budgetforslaget med kvalificeret flertal og oversender det  

 til Forsamlingen. 

(4) Budgetforslaget skal forelægges Forsamlingen senest den 5. oktober i  

 det år, der ligger forud for det, forslaget vedrører. 

Forsamlingen har ret til med et flertal af sine medlemmers stemmer at  

 ændre budgetforslaget og til med absolut flertal af de afgivne stemmer at  

 foreslå Rådet ændringer i forslaget vedrørende de udgifter, der er en  

 nødvendig følge af Traktaten eller af retsakter udstedt i henhold til denne.  


Hvis Forsamlingen inden femogfyrre dage efter forelæggelsen af  

 budgetforslaget har godkendt dette, er budgettet endeligt vedtaget. Hvis  

 Forsamlingen inden for denne frist hverken har ændret budgetforslaget eller  

 foreslået nogen ændring af dette, betragtes budgettet som endeligt vedtaget.  


Såfremt Forsamlingen inden udløbet af denne frist har vedtaget ændringer  

 eller stillet ændringsforslag, oversendes budgetforslaget til Rådet i den  

 ændrede form eller ledsaget af ændringsforslag. 

(5) Efter at Rådet har drøftet det nævnte budgetforslag med Kommissionen  

 og i givet fald med de andre interesserede institutioner, kan det med  

 kvalificeret flertal modificere enhver af de af Forsamlingen vedtagne  

 ændringer og med samme flertal træffe afgørelse angående Forsamlingens  

 ændringsforslag. Budgetforslaget ændres i overensstemmelse med de  

 ændringsforslag, Rådet har godkendt. 

Har Rådet ikke inden femten dage efter forelæggelsen af det nævnte  

 budgetforslag modificeret nogen af de ændringer, Forsamlingen har vedtaget,  

 og har det godkendt forsamlingens ændringsforslag, betragtes budgettet som  

 endeligt vedtaget. Rådet meddeler Forsamlingen, at det ikke har modificeret  

 nogen af ændringerne, og at det har godkendt ændringsforslagene. 
Har Rådet inden udløbet af denne frist modificeret en eller flere af de  

 ændringer, Forsamlingen har vedtaget, eller har det ikke godkendt  

 forsamlingens ændringsforslag, oversendes budgetforslaget påny til  

 Forsamlingen. Rådet gør denne bekendt med udfaldet af sine rådslagninger.  



(6) Når Forsamlingen er blevet underrettet om udfaldet af behandlingen af  

 sine ændringsforslag, træffer den inden femten dage efter forelæggelsen af  

 det nævnte budgetforslag med et flertal af sine medlemmers stemmer og med tre  

 femtedele af de afgivne stemmer afgørelse angående Rådets modifikationer af  

 de af Forsamlingen foretagne ændringer og vedtager derved budgettet. Har  

 Forsamlingen ikke truffet nogen afgørelse inden udløbet af denne frist,  

 betragtes budgettet som endeligt vedtaget. 
(7) Når den i denne artikel foreskrevne behandling er afsluttet, fastslår  

 forsamlingens formand, at budgettet er endeligt vedtaget. 
(8) For samtlige udgifter, der ikke er en nødvendig følge af Traktaten  

 eller af retsakter udstedt i henhold til denne, fastsættes hvert år en  

 maksimalsats for forhøjelser i forhold til udgifter af samme art i det  

 løbende regnskabsår. 

Efter høring af Udvalget for konjunkturpolitik og af Udvalget for  

 budgetpolitik, fastslår Kommissionen denne maksimalsats således, som den  

 fremgår af: 
- udviklingen inden for Fællesskabet af bruttonationalindkomsten i faste  

 priser, 
- den gennemsnitlige ændring i Medlemsstaternes budgetter og 
- udviklingen af leveomkostningerne i løbet af det sidste regnskabsår.  


Om maksimalsatsen skal der inden den 1. maj gives meddelelse til alle  

 Fællesskabets institutioner. Disse er pligtige at rette sig efter den under  

 budgetbehandlingen, dog med forbehold af bestemmelserne i dette stykkes  

 fjerde og femte afsnit. 
Er den forhøjelsessats, der følger af det budgetforslag, som Rådet har  

 udarbejdet, med hensyn til sådanne udgifter, som ikke er en nødvendig følge  

 af Traktaten eller af retsakter udstedt i henhold til denne, større end  

 halvdelen af maksimalsatsen, kan forsamlingen, ved udøvelsen af sin ret til  

 at foretage ændringer, yderligere forhøje det samlede beløb for sådanne  

 udgifter med op til halvdelen af maksimalsatsen. 
Når i ganske særlige tilfælde forsamlingen, Rådet eller Kommissionen  

 finder, at Fællesskabernes virksomhed nødvendiggør en forhøjelse udover den  

 sats, der er fastlagt ved den i dette stykke foreskrevne fremgangsmåde, kan  

 der fastsættes en anden sats ved aftale mellem Rådet, hvis afgørelse træffes  

 med kvalificeret flertal, og forsamlingen, hvis afgørelse træffes med et  

 flertal af dens medlemmers stemmer og med tre femtedele af de afgivne  

 stemmer. 

(9) Hver institution udøver de beføjelser, der tilkommer den i henhold  

 til denne artikel, under iagttagelse af bestemmelserne i Traktaten og af de i  

 medfør af denne udstedte retsakter, navnlig af dem, der vedrører  

 Fællesskabernes egne indtægter og ligevægten mellem indtægter og  

 udgifter.« 

Artikel 5 
Traktaten om oprettelse af Det Europæiske Økonomiske fællesskab suppleres  

 med følgende bestemmelser: 
»ARTIKEL 203a 
Som undtagelser fra artikel 203 gælder for budgetter vedrørende  

 regnskabsårene indtil regnskabsåret 1975 følgende bestemmelser: 

(1) Regnskabsåret løber fra den 1. januar til den 31. december. 
(2) Hver af Fællesskabets institutioner opstiller inden den 1. juli et  

 overslag over sine udgifter. Kommissionen sammenfatter disse overslag i et  

 foreløbigt budgetforslag. Den føjer hertil en udtalelse, der kan indeholde  

 afvigende overslag. 

Dette foreløbige forslag indeholder et overslag over indtægterne og et  

 overslag over udgifterne. 

(3) Kommissionen forelægger Rådet det foreløbige budgetforslag senest den  

 1. september i det år, der ligger forud for det, forslaget vedrører. 

Når Rådet påtænker at fravige det foreløbige forslag, indhenter det en  

 udtalelse fra Kommissionen og i givet fald fra de andre interesserede  

 institutioner. 
Rådet vedtager budgetforslaget med kvalificeret flertal og oversender det  

 til forsamlingen. 

(4) Budgetforslaget skal forelægges Forsamlingen senest den 5. oktober i  

 det år, der ligger forud for det, forslaget vedrører. 

Forsamlingen har ret til at foreslå Rådet ændringer i budgetforslaget.  


Hvis forsamlingen inden femogfyrre dage efter forelæggelsen af  

 budgetforslaget har godkendt dette, eller den ikke har foreslået ændringer  

 til det, betragtes budgettet som endeligt vedtaget. Hvis forsamlingen inden  

 udløbet af denne frist har stillet ændringsforslag, oversendes  

 budgetforslaget med tilhørende ændringsforslag til Rådet. 

(5) Efter at Rådet har drøftet det nævnte budgetforslag med Kommissionen  

 og i givet fald med de andre interesserede institutioner, vedtager det inden  

 tredive dage efter forelæggelsen af dette forslag budgettet i  

 overensstemmelse med følgende bestemmelser. 

Hvis en af forsamlingen foreslået ændring ikke fører til nogen forhøjelse  

 af det samlede udgiftsbeløb for en institution, især når en eventuelt af  

 ændringen følgende udgiftsforhøjelse udtrykkeligt udlignes ved et eller flere  

 ændringsforslag, der medfører en tilsvarende nedsættelse af udgifterne, kan  

 Rådet med kvalificeret flertal forkaste dette ændringsforslag. Træffes ingen  

 beslutning om at forkaste ændringsforslaget, er det godkendt. 
Hvis en af forsamlingen foreslået ændring fører til forhøjelse af det  

 samlede udgiftsbeløb for en institution, skal Rådet, for at godkende  

 ændringsforslaget, træffe afgørelse med kvalificeret flertal. 
Hvis Rådet i henhold til andet eller tredje afsnit i dette stykke har  

 forkastet eller ikke har godkendt et ændringsforslag, kan det med  

 kvalificeret flertal enten bibeholde det i budgetforslaget opførte beløb  

 eller fastsætte et andet beløb. 

(6) Når den i denne artikel foreskrevne behandling er afsluttet, fastslår  

 Rådets formand, at budgettet er endeligt vedtaget. 
(7) Hver institution udøver de beføjelser, der tilkommer den i henhold  

 til denne artikel under iagttagelse af bestemmelserne i Traktaten og af de i  

 medfør af denne udstedte retsakter, navnlig af dem, der vedrører  

 Fællesskabernes egne indtægter og ligevægten mellem indtægter og  

 udgifter.« 

Artikel 6 
Sidste stykke i artikel 206 i Traktaten om oprettelse af Det Europæiske  

 Økonomiske Fællesskab erstattes af følgende bestemmelser: 
»Rådet og Forsamlingen meddeler Kommissionen godkendelse vedrørende  

 forvaltningen af budgettet. Med henblik herpå gennemgås kontrolkommissionens  

 beretning først af Rådet, der træffer afgørelse med kvalificeret flertal, og  

 derefter af Forsamlingen. Kommissionen opnår først godkendelse, når Rådet og  

 Forsamlingen har truffet afgørelse.« 




Kapitel III 



 Bestemmelser om ændring af Traktaten om  

 oprettelse af Det Europæiske    

 Atomenergifællesskab  


Artikel 7 
Artikel 177 i Traktaten om oprettelse af Det Europæiske  

 Atomenergifællesskab erstattes af følgende bestemmelser: 
»ARTIKEL 177 

(1) Regnskabsåret løber fra den 1. januar til den 31. december. 

Udtrykket »budget« i denne artikels forstand omfatter  

 driftsbudgettet såvel som forsknings- og investeringsbudgettet. 

(2) Hver af Fællesskabets institutioner opstiller inden den 1. juli et  

 overslag over sine udgifter. Kommissionen sammenfatter disse overslag i et  

 foreløbigt budgetforslag. Den føjer hertil en udtalelse, der kan indeholde  

 afvigende overslag. 

Dette foreløbige forslag indeholder et overslag over indtægterne og et  

 overslag over udgifterne. 

(3) Kommissionen forelægger Rådet det foreløbige budgetforslag senest den  

 1. september i det år, der ligger forud for det, forslaget vedrører. 

Når Rådet påtænker at fravige det foreløbige forslag, indhenter det en  

 udtalelse fra Kommissionen og i givet fald fra de andre interesserede  

 institutioner. 
Rådet vedtager budgetforslaget med kvalificeret flertal og oversender det  

 til Forsamlingen. 

(4) Budgetforslaget skal forelægges Forsamlingen senest den 5. oktober i  

 det år, der ligger forud for det, forslaget vedrører. 

Forsamlingen har ret til med et flertal af sine medlemmers stemmer at  

 ændre budgetforslaget og til med absolut flertal af de afgivne stemmer at  

 foreslå Rådet ændringer i forslaget vedrørende de udgifter, der er en  

 nødvendig følge af Traktaten eller af retsakter udstedt i henhold til denne.  


Hvis forsamlingen inden femogfyrre dage efter forelæggelsen af  

 budgetforslaget har godkendt dette, er budgettet endeligt vedtaget. Hvis  

 Forsamlingen inden for denne frist hverken har ændret budgetforslaget eller  

 foreslået nogen ændring af dette, betragtes budgettet som endeligt vedtaget.  


Såfremt Forsamlingen inden udløbet af denne frist har vedtaget ændringer  

 eller stillet ændringsforslag, oversendes budgetforslaget til Rådet i den  

 ændrede form eller ledsaget af ændringsforslag. 

(5) Efter at Rådet har drøftet det nævnte budgetforslag med Kommissionen  

 og i givet fald med de andre interesserede institutioner, kan det med  

 kvalificeret flertal modificere enhver af de af Forsamlingen vedtagne  

 ændringer og med samme flertal træffe afgørelse angående forsamlingens  

 ændringsforslag. Budgetforslaget ændres i overensstemmelse med de  

 ændringsforslag, Rådet har godkendt. 

Har Rådet ikke inden femten dage efter forelæggelsen af det nævnte  

 budgetforslag modificeret nogen af de ændringer, Forsamlingen har vedtaget,  

 og har det godkendt Forsamlingens ændringsforslag, betragtes budgettet som  

 endeligt vedtaget. Rådet meddeler Forsamlingen, at det ikke har modificeret  

 nogen af ændringerne, og at det har godkendt ændringsforslagene. 
Har Rådet inden udløbet af denne frist modificeret en eller flere af de  

 ændringer, Forsamlingen har vedtaget, eller har det ikke godkendt  

 Forsamlingens ændringsforslag, oversendes budgetforslaget påny til  

 Forsamlingen. Rådet gør denne bekendt med udfaldet af sine rådslagninger.  



(6) Når Forsamlingen er blevet underrettet om udfaldet af behandlingen af  

 sine ændringsforslag, træffer den inden femten dage efter forelæggelsen af  

 det nævnte budgetforslag med et flertal af sine medlemmers stemmer og med tre  

 femtedele af de afgivne stemmer afgørelse angående Rådets modifikationer af  

 de af Forsamlingen foretagne ændringer og vedtager derved budgettet. Har  

 Forsamlingen ikke truffet nogen afgørelse inden udløbet af denne frist,  

 betragtes budgettet som endeligt vedtaget. 
(7) Når den i denne artikel foreskrevne behandling er afsluttet, fastslår  

 Forsamlingens formand, at budgettet er endeligt vedtaget. 
(8) For samtlige udgifter, der ikke er en nødvendig følge af Traktaten  

 eller af retsakter udstedt i henhold til denne, fastsættes hvert år en  

 maksimalsats for forhøjelse i forhold til udgifter af samme art i det løbende  

 regnskabsår. Efter høring af Udvalget for konjunkturpolitik og af Udvalget  

 for budgetpolitik, fastslår Kommissionen denne maksimalsats således, som den  

 fremgår af: 

- udviklingen inden for Fællesskabet af bruttonationalindkomsten i faste  

 priser, 
- den gennemsnitlige ændring i Medlemsstaternes budgetter 
og 
- udviklingen af leveomkostningerne i løbet af det sidste regnskabsår.  


Om maksimalsatsen skal der inden den 1. maj gives meddelelse til alle  

 Fællesskabets institutioner. Disse er pligtige at rette sig efter den under  

 budgetbehandlingen, dog med forbehold af bestemmelserne i dette stykkes  

 fjerde og femte afsnit. 
Er den forhøjelsessats, der følger af det budgetforslag, som Rådet har  

 udarbejdet, med hensyn til sådanne udgifter, som ikke er en nødvendig følge  

 af Traktaten eller af retsakter udstedt i henhold til denne, større end  

 halvdelen af maksimalsatsen, kan Forsamlingen, ved udøvelsen af sin ret til  

 at foretage ændringer, yderligere forhøje det samlede beløb for sådanne  

 udgifter med op til halvdelen af maksimalsatsen. 
Når i ganske særlige tilfælde Forsamlingen, Rådet eller Kommissionen  

 finder, at fællesskabernes virksomhed nødvendiggør en forhøjelse ud over den  

 sats, der er fastlagt ved den i dette stykke foreskrevne fremgangsmåde, kan  

 der fastsættes en anden sats ved aftale mellem Rådet, hvis afgørelse træffes  

 med kvalificeret flertal, og Forsamlingen, hvis afgørelse træffes med et  

 flertal af dens medlemmers stemmer og med tre femtedele af de afgivne  

 stemmer. 

(9) Hver institution udøver de beføjelser, der tilkommer den i henhold  

 til denne artikel, under iagttagelse af bestemmelserne i Traktaten og af de i  

 medfør af denne udstedte retsakter, navnlig af dem, der vedrører  

 Fællesskabernes egne indtægter og ligevægten mellem indtægter og udgifter.'  



Artikel 8 
Traktaten om oprettelse af Det Europæiske Atomenergifællesskab suppleres  

 med følgende bestemmelser: 
»ARTIKEL 177a 
Som undtagelser fra artikel 177 gælder for budgetter vedrørende  

 regnskabsårene indtil regnskabsåret 1975 følgende bestemmelser: 

(1) Regnskabsåret løber fra den 1. januar til den 31. december. 

Udtrykket »budget« i denne artikels forstand omfatter  

 driftsbudgettet såvel som forsknings- og investeringsbudgettet. 

(2) Hver af Fællesskabets institutioner opstiller inden den 1. juli et  

 overslag over sine udgifter. Kommissionen sammenfatter disse overslag i et  

 foreløbigt budgetforslag. Den føjer hertil en udtalelse, der kan indeholde  

 afvigende overslag. 

Dette foreløbige forslag indeholder et overslag over indtægterne og et  

 overslag over udgifterne. 

(3) Kommissionen forelægger Rådet det foreløbige budgetforslag senest den  

 1. september i det år, der ligger forud for det, forslaget vedrører. 

Når Rådet påtænker at fravige det foreløbige forslag, indhenter det en  

 udtalelse fra Kommissionen og i givet fald fra de andre interesserede  

 institutioner. 
Rådet vedtager budgetforslaget med kvalificeret flertal og oversender det  

 til Forsamlingen. 

(4) Budgetforslaget skal forelægges Forsamlingen senest den 5. oktober i  

 det år, der ligger forud for det, forslaget vedrører. 

Forsamlingen har ret til at foreslå Rådet ændringer i budgetforslaget.  


Hvis Forsamlingen inden femogfyrre dage efter forelæggelsen af  

 budgetforslaget har godkendt dette, eller den ikke har foreslået ændringer  

 til det, betragtes budgettet som endeligt vedtaget. Hvis Forsamlingen inden  

 udløbet af denne frist har stillet ændringsforslag, oversendes  

 budgetforslaget med tilhørende ændringsforslag til Rådet. 

(5) Efter at Rådet har drøftet det nævnte budgetforslag med Kommissionen,  

 og i givet fald med de andre interesserede institutioner, vedtager det inden  

 tredive dage efter forelæggelsen af dette forslag budgettet i  

 overensstemmelse med følgende bestemmelser. 

Hvis en af Forsamlingen foreslået ændring ikke fører til nogen forhøjelse  

 af det samlede udgiftsbeløb for en institution, især når en eventuelt af  

 ændringen følgende udgiftsforhøjelse udtrykkeligt udlignes ved et eller flere  

 ændringsforslag, der medfører en tilsvarende nedsættelse af udgifterne, kan  

 Rådet med kvalificeret flertal forkaste dette ændringsforslag. Træffes ingen  

 beslutning om at forkaste ændringsforslaget, er det godkendt. 
Hvis en af Forsamlingen foreslået ændring fører til forhøjelse af det  

 samlede udgiftsbeløb for en institution, skal Rådet, for at godkende  

 ændringsforslaget, træffe afgørelse med kvalificeret flertal. 
Hvis Rådet i henhold til andet eller tredje afsnit i dette stykke har  

 forkastet eller ikke har godkendt et ændringsforslag, kan det med  

 kvalificeret flertal enten bibeholde det i budgetforslaget opførte beløb  

 eller fastsætte et andet beløb. 

(6) Når den i denne artikel foreskrevne behandling er afsluttet, fastslår  

 Rådets formand, at budgettet er endeligt vedtaget. 
(7) Hver institution udøver de beføjelser, der tilkommer den i henhold  

 til denne artikel under iagttagelse af bestemmelserne i Traktaten og af de i  

 medfør af denne udstedte retsakter, navnlig af dem, der vedrører  

 Fællesskabernes egne indtægter og ligevægten mellem indtægter og udgifter.'  



Artikel 9 
Sidste stykke i artikel l80, i Traktaten om Det Europæiske  

 Atomenergifællesskab erstattes af følgende bestemmelser: 
»Rådet og Forsamlingen meddeler Kommissionen godkendelse vedrørende  

 forvaltningen af hvert af budgetterne. Med henblik herpå gennemgås  

 kontrolkommissionens beretning først af Rådet, der træffer afgørelse med  

 kvalificeret flertal, og derefter af Forsamlingen. Kommissionen opnår først  

 godkendelse, når Rådet og Forsamlingen har truffet afgørelse.« 




Kapitel IV 



 Bestemmelser om ændring af Traktaten om  

 oprettelse af et fælles Råd    

 og en fælles Kommission for De Europæiske Fællesskaber  


Artikel 10 
Artikel 20, stk. (1), i Traktaten om oprettelse af et fælles Råd og en  

 fælles Kommission for De Europæiske Fællesskaber erstattes af følgende  

 bestemmelser: 

»(1) Det Europæiske Kul- og Stålfællesskabs udgifter til  

 administration og de modsvarende indtægter, Det Europæiske Økonomiske  

 Fællesskabs indtægter og udgifter såvel som Det Europæiske  

 Atomenergifællesskabs indtægter og udgifter, med undtagelse af dem, der  

 vedrører Forsyningsbureauet og fællesforetagenderne, optages på De Europæiske  

 Fællesskabers budget i overensstemmelse med bestemmelserne i hver af  

 Traktaterne om oprettelse af disse tre Fællesskaber. Dette budget, hvis  

 indtægter og udgifter skal balancere, træder i stedet for Det Europæiske Kul-  

 og Stålfællesskabs administrationsbudget, Det Europæiske Økonomiske  

 Fællesskabs budget såvel som Det Europæiske Atomenergifællesskabs  

 driftsbudget og forsknings- og investeringsbudget.« 





Kapitel V 



 Afsluttende bestemmelser  

Artikel 11 
Denne Traktat skal ratificeres af De Høje Kontraherende Parter i  

 overensstemmelse med deres forfatningsmæssige bestemmelser.  

 Ratifikationsdokumenterne deponeres hos Den Italienske Republiks Regering.  


Artikel 12 
Denne Traktat træder i kraft den første dag i den måned, der følger efter  

 deponeringen af det sidste ratifikationsdokument. 
Hvis imidlertid den i artikel 7 i afgørelsen af 2l. april 1970 nævnte  

 meddelelse angående udskiftning af Medlemsstaternes finansielle bidrag med  

 Fællesskabernes egne indtægter, ikke inden dette tidspunkt er afgivet af alle  

 signatarstater, træder Traktaten i kraft den første dag i måneden efter  

 modtagelsen af den sidste meddelelse. 
Såfremt denne Traktat træder i kraft under en budgetbehandling, træffer  

 Rådet, efter at have indhentet en udtalelse fra Kommissionen, de  

 forholdsregler, der er nødvendige for at lette anvendelsen af denne Traktat  

 på den resterende del af budgetbehandlingen. 
Artikel 13 
Denne Traktat, udarbejdet i eet eksemplar på fransk, italiensk,  

 nederlandsk og tysk, hvilke fire tekster har samme gyldighed, deponeres i Den  

 Italienske Republiks Regerings arkiver. Denne Regering fremsender en  

 bekræftet afskrift til hver af de øvrige signatarstaters Regeringer. 
TIL BEKRÆFTELSE HERAF har undertegnede befuldmægtigede underskrevet denne  

 Traktat. 
Udfærdiget i Luxembourg, den toogtyvende april nitten hundrede og  

 halvfjerds. 
Pierre HARMEL 
Walter SCHEEL 
Maurice SCHUMANN 
Aldo MORO 
Gaston THORN 
H. J. de KOSTER 
AFGØRELSE AF 21. APRIL 1970 
ANGÅENDE 
UDSKIFTNING AF MEDLEMSSTATERNES 
FINANSIELLE BIDRAG MED 
FÆLLESSKABERNES EGNE INDTÆGTER 
RÅDET FOR DE EUROPÆISKE FÆLLESSKABER HAR under henvisning til Traktaten om  

 oprettelse 
af Det Europæiske Økonomiske Fællesskab, særlig dens artikel 201, 
under henvisning til Traktaten om oprettelse af Det Europæiske  

 Atomenergifællesskab, særlig dens artikel 173, 
under henvisning til forslag fra Kommissionen, 
under henvisning til udtalelse fra Det europæiske Pariament1), 
under henvisning til udtalelse fra Det Økonomiske og sociale Udvalg2),  


og ud fra følgende betragtninger: 
Fuldstændig udskiftning af Medlemsstaternes finansielle bidrag med  

 fællesskabernes egne indtægter kan kun gennemføres gradvis; 
i henhold til artikel 2, stk. 1, i forordning nr. 25 vedrørende  

 finansieringen af den fælles landbrugspolitik3) skal på enhedsmarkedsstadiet  

 de indtægter, der hidrører fra importafgifterne på landbrugsvarer, tilfalde  

 Fællesskabet og anvendes til fælles udgifter; 
i artikel 201 i Traktaten om oprettelse af Det Europæiske Økonomiske  

 Fællesskab nævnes som egne midler, der vil kunne træde i stedet for  

 Medlemsstaternes finansielle bidrag, udtrykkeligt indtægter fra den fælles  

 toldtarif, når denne er blevet endeligt indført; 
følgerne for Medlemsstaternes budgetter af, at indtægterne fra told  

 overføres til Fællesskaberne, bør afdæmpes; der bør udarbejdes en ordning,  

 hvorefter man gradvis inden for en bestemt tidsfrist når frem til fuldstændig  

 overførelse; 
indtægterne fra importafgifter på landbrugsvarer og fra told er ikke  

 tilstrækkelige til at sikre balance på Fællesskabernes budget; der bør derfor  

 yderligere tillægges Fællesskaberne fiskale indtægter, hvoraf de bedst egnede  

 er sådanne, der fremkommer ved anvendelsen af en og samme sats på  

 beregningsgrundlaget for den merværdiafgift, der fastsættes på ensartet måde  

 for Medlemsstaterne - 
FASTSAT FØLGENDE BESTEMMELSER, SOM DET ANBEFALER MEDLEMSSTATERNE AT  

 VEDTAGE: 
Artikel 1 
Der tillægges Fællesskaberne egne indtægter, der skal sikre balancen på  

 deres budget i overensstemmelse med den i de følgende artikler fastsatte  

 fremgangsmåde. 
Artikel 2 
Fra den 1. januar 1971 udgør følgende indtægter, på de i artikel 3  

 fastsatte vilkår, egne indtægter, der skal optages på Fællesskabernes budget:  



a) importafgifter, præmier, tillægs- eller udligningsafgifter,  

 supplerende afgifter og lignende og andre afgifter, der inden for rammerne af  

 den fælles landbrugspolitik af Fællesskabernes institutioner er blevet eller  

 vil blive pålagt vareudvekslingen med ikke-medlemsstater, såvel som afgifter  

 og andre gebyrer, der fastsættes inden for rammerne af den fælles  

 markedsordning for sukker, herefter kaldet  

 »landbrugsimportafgifter«; 
b) told i henhold til den fælles toldtarif og anden told, der af  

 Fællesskabernes institutioner er blevet eller vil blive pålagt  

 vareudvekslingen med ikke-medlemsstater, herefter kaldet »told«.  



Noter 

1) EFT Nr. C 2, 8/1 1970, p. 13 
2) EFT Nr. C 19, 13/2 1970, p. 23 
3) EFT Nr. 30, 20/4 1962, p. 991/62 

Egne indtægter, der optages på Fællesskabernes budget, er endvidere  

 indtægter, der hidrører fra andre afgifter, som inden for rammerne af en  

 fælles politik måtte blive indført i overensstemmelse med Traktaten om  

 oprettelse af Det Europæiske Økonomiske Fællesskab eller med Traktaten om  

 oprettelse af Det Europæiske Atomenergifællesskab, for så vidt den  

 behandling, der omhandles i artikel 201 i Traktaten om oprettelse af Det  

 Europæiske Økonomiske Fællesskab eller i artikel l73 i Traktaten om  

 oprettelse af Det Europæiske Atomenergifællesskab, er blevet afsluttet. 
Artikel 3 

     1. Fra den 1. januar 1971 optages indtægterne fra  

 landbrugsimportafgifterne i deres helhed på Fællesskabernes budget. 
Fra samme dato optages toldindtægterne efterhanden på Fællesskabernes  

 budget. 
Det toldbeløb, der hvert år af hver Medlemsstat overføres til  

 Fællesskaberne, er lig med differencen mellem et referencebeløb og summen af  

 de landbrugsimportafgifter, der i henhold til første afsnit overføres  

 Fællesskaberne. Såfremt denne difference er negativ, skal hverken vedkommende  

 Medlemsstat udrede nogen told eller Fællesskaberne tilbagebetale nogen  

 landbrugsimportafgifter. 
Det i tredje afsnit nævnte referencebeløb udgør 
- i 1971: 50 pct. 
- i 1972: 62,5 pct. 
- i 1973: 75 pct. 
- i 1974: 87,5 pct. 
- fra den 1. januar 1975: 100 pct. 
af totalsummen af de landbrugsimportafgifter og af den told, som hver  

 Medlemsstat har opkrævet. 
Fællesskaberne tilbagebetaler hver Medlemsstat 10 pct. af de beløb, der  

 udredes i medfør af de foregående afsnit, som opkrævningsgebyr. 
     2. I tidsrummet fra 1. januar 1971 til 31. december  

 1974 fordeles de finansielle bidrag fra Medlemsstaterne, der er nødvendige  

 for at sikre balance på Fællesskabernes budget, i henhold til følgende  

 fordelingsnøgle: 
 

 Belgien ...........................  6,8  

 Tyskland........................... 32,9  

 Frankrig .......................... 32,6  

 Italien............................ 20,2  

 Luxembourg.........................  0,2  

 Nederlandene.......................  7,3  


     3. Inden for samme tidsrum må dog hver Medlemsstats  

 andel af de samlede beløb, der udredes i henhold til stk. 1 og 2, ikke  

 variere fra år til år med mere end 1 pct. opad og 1,5 pct. nedad, for så vidt  

 disse beløb tages i betragtning i henhold til andet afsnit. For året l97l  

 tages som udgangspunkt for anvendelsen af denne regel hver Medlemsstats  

 bidrag til samtlige budgetter i 1970, i det omfang disse budgetter tages i  

 betragtning i henhold til andet afsnit. 
Ved gennemførelsen af første afsnit tages der for hvert regnskabsår hensyn  

 til følgende: 

a) udgifter i henhold til de bevillinger til udbetalinger, der for det  

 pågældende regnskabsår er afsat på Det Europæiske Atomenergifællesskabs  

 forsknings- og investeringsbudget med undtagelse af udgifter vedrørende  

 supplerende programmer; 
b) udgifter i henhold til bevillingerne til Den europæiske Socialfond;  


c) for så vidt angår Den europæiske struktur- og garantifond for  

 Landbruget: udgifter i henhold til bevillingerne til garantisektionen og til  

 struktursektionen bortset fra bevillinger, der optages eller genoptages som  

 vedrørende regnskabsperioder, der ligger forud for det pågældende  

 regnskabsår. Vedrørende referenceåret 1970 udgør disse udgifter: 

- for garantisektionen: de udgifter, der omhandles i artikel 8 i Rådets  

 forordning (EØF) Nr. 728/70 af 2l. april 1970 angående supplerende  

 bestemmelser om finansieringen af den fælles landbrugspolitik1); 
- for struktursektionen: et beløb af 285 millioner regningsenheder, der  

 fordeles i henhold til den fordelingsnøgle, som nævnes i samme forordnings  

 artikel 7; 
idet der dog ved beregning af den andel, der angår Tyskland, lægges en  

 sats på 3l,5 pct. til grund som referencenøgle; 

d) øvrige udgifter i henhold til bevillinger, som er optaget på  

 Fællesskabernes budget. 

Fører anvendelsen på en eller flere Medlemsstater af bestemmelserne i  

 dette stykke til manglende dækning på Fællesskabernes budget, fordeles det  

 dertil svarende beløb for det pågældende år mellem de øvrige Medlemsstater  

 inden for den margin for udsving, der er fastsat i første afsnit og efter den  

 fordelingsnøgle, der er fastsat i stk. 2. Om fornødent gentages dette. 
     4. Finansieringen med Fællesskabernes egne indtægter  

 af udgifterne til Det Europæiske Atomenergifællesskabs forskningsprogrammer  

 udelukker hverken, at der på Fællesskabernes budget optages udgifter  

 vedrørende supplerende programmer, eller at disse udgifter dækkes af  

 finansielle bidrag fra Medlemsstaterne: disse beregnes efter en særiig  

 fordelingsnøgle, der fastsættes ved en af Rådet med enstemmighed truffet  

 afgørelse. 
     5. Som undtagelse fra bestemmelserne i denne artikel  

 gælder, at bevillinger, der har været optaget på et budget forud for  

 regnskabsåret 1971 og som er blevet overført til eller genoptaget på et  

 senere budget, dækkes af finansielle bidrag fra Medlemsstaterne i henhold til  

 de fordelingsnøgler, der fandt anvendelse ved deres første optagelse. 
For de bevillinger til struktursektionen, som, skønt første gang optaget  

 på budgettet for 1971, vedrører regnskabsperioder for Den europæiske  

 struktur- og garantifond for Landbruget forud for 1. januar 1971, gælder den  

 fordelingsnøgle, der vedrører de pågældende perioder. 
Artikel 4 
     1. Fra 1. januar 1975 finansieres Fællesskabernes  

 budget fuldt ud af Fællesskabernes egne midler, dog uden udelukkelse af andre  

 indtægter. 
Disse midler omfatter dem, der omhandles i artikel 2, såvel som dem, der  

 hidrører fra merværdiafgiften, og som fremkommer ved at anvende en sats, der  

 ikke kan overstige l pct., på et beregningsgrundlag, der i medfør af  

 fællesskabsretlige bestemmelser fastlægges ensartet for alle Medlemsstaterne.  

 Denne sats fastsættes som et led af budgetbehandlingen. Hvis budgettet ved  

 begyndelsen af et regnskabsår endnu ikke er vedtaget, forbliver den senest  

 fastsatte sats anvendelig, indtil den ny sats træder i kraft. 
Fra 1. januar 1975 til 31. december 1977 må udsvinget fra år til år i hver  

 Medlemsstats andel dog ikke overstige 2 pct. i forhold til det foregående år.  

 Overstiges denne procentsats, gennemføres den fornødne tilpasning inden for  

 denne udsvingsmargin ved finansielle udligninger mellem de pågældende  

 Medlemsstater i forhold til den andel, hver af dem skal bære, vedrørende  

 indtægterne fra merværdiafgiften eller fra de i stk. 2 og 3 nævnte  

 finansielle bidrag. 
     2. Hvis de bestemmelser, der fastlægger det ensartede  

 beregningsgrundlag for merværdiafgiften, endnu ikke den l. januar 1975  

 anvendes i alle Medlemsstaterne, men kun i mindst tre af disse, fraviges  

 bestemmelsen i stk. 1, andet afsnit, således at det finansielle bidrag til  

 Fællesskabernes budget fra hver Medlemsstat, der endnu ikke anvender det  

 ensartede beregningsgrundlag for merværdiafgiften, fastsættes i forhold til  

 den andel, som vedkommende Medlemsstats bruttonationalindkomst udgør af  

 summen af Medlemsstaternes bruttonationalindkomster; saldoen på budgettet  

 dækkes af de indtægter, der i medfør af stk. 1, andet afsnit, indkommer fra  

 den merværdiafgift, der opkræves af de øvrige Medlemsstater. Så snart  

 betingelserne i stk. 1 er opfyldt, finder denne undtagelsesordning ikke  

 længere anvendelse. 
     3. Hvis de bestemmelser, der fastlægger det ensartede  

 beregningsgrundlag for merværdiafgiften, endnu ikke den l. januar 1975  

 anvendes i mindst tre Medlemsstater, fraviges bestemmelsen i stk. l, andet  

 afsnit, således at hver Medlemsstats finansielle bidrag til Fællesskabernes  

 budget fastsættes i forhold til den andel, som vedkommende Medlemsstats  

 bruttonationalindkomst udgør af summen af Medlemsstaternes  

 bruttonationalindkomster. Så snart betingelserne i stk. l eller i stk. 2 er  

 opfyldt, finder denne undtagelsesordning ikke længere anvendelse. 
Note 

1) EFT Nr. L 94, 28/4 1970, p. 9 

     4. Ved anvendelsen af stk. 2 og 3 forstås ved  

 bruttonationalindkomst bruttonationalindkomsten i markedspriser. 
     5. Når stk. l, andet afsnit, kommer fuldt ud til  

 anvendelse, overføres et eventuelt overskud af Fællesskabernes egne indtægter  

 ud over de i et regnskabsår faktisk afholdte udgifter til det følgende  

 regnskabsår. 
     6. Finansieringen med Fællesskabernes egne midler af  

 udgifterne til Det Europæiske Atomenergifællesskabs forskningsprogrammer  

 udelukker hverken, at der på Fællesskabernes budget optages udgifter  

 vedrørende supplerende programmer, eller at disse udgifter dækkes af  

 finansielle bidrag fra Medlemsstaterne; disse beregnes efter en særlig  

 fordelingsnøgle, der fastsættes ved en af Rådet med enstemmighed truffet  

 afgørelse. 
Artikel 5 
De indtægter, der omhandles i artikel 2, i artikel 3, stk. 1 og 2, samt i  

 artikel 4, stk. 1-5, tjener uden forskel til finansieringen af samtlige  

 udgifter, der er optaget på Fællesskabernes budget i medfør af artikel 20 i  

 Traktaten om oprettelse af et fælles Råd og en fælles Kommission for De  

 Europæiske Fællesskaber. 
Artikel 6 
     1. De fællesskabsindtægter, der omhandles i artiklerne  

 2, 3 og 4, opkræves af Medlemsstaterne i henhold til deres nationale love og  

 administrativt fastsatte bestemmelser, der i givet fald ændres i dette  

 øjemed. Medlemsstaterne stiller disse indtægter til Kommissionens rådighed.  


     2. Uden at gribe ind i den revision, der omhandles i  

 artikel 206 i Traktaten om oprettelse af Det Europæiske Økonomiske  

 Fællesskab, eller i kontrolforanstaltningerne i medfør af artikel 209, litra  

 c, i den nævnte Traktat, udfærdiger Rådet på forslag af Kommissionen og efter  

 høring af Det Europæiske Parlament med enstemmighed dels bestemmelser  

 vedrørende kontrollen med opkrævningen af de indtægter, der omhandles i  

 artiklerne 2, 3 og 4, og vedrørende deres overdragelse til Kommissionen og  

 indbetalingen deraf, dels gennemførelsesforskrifter vedrørende artikel 3,  

 stk. 3, og artikel 4. 
Artikel 7 
Denne afgørelse bekendtgøres for Medlemsstaterne af generalsekretæren i  

 Rådet for De Europæiske Fællesskaber og offentliggøres i De Europæiske  

 Fællesskabers Tidende. 
Medlemsstaterne giver uden ophold meddelelse til generalsekretæren i Rådet  

 for De Europæiske Fællesskaber om gennemførelsen af de forholdsregler, der i  

 henhold til deres respektive forfatningsmæssige bestemmelser er nødvendige  

 for vedtagelsen af denne afgørelse. 
Denne afgørelse træder i kraft den første dag i den måned, der følger  

 efter modtagelsen af den sidste af de meddelelser, der nævnes i stk. 2.  

 Såfremt deponeringen af de ratifikationsdokumenter, der nævnes i artikel 12 i  

 Traktaten om ændring af visse budgetbestemmelser i Traktaterne om oprettelse  

 af De Europæiske Fællesskaber og i Traktaten om oprettelse af et fælles Råd  

 og en fælles Kommission for De Europæiske Fællesskaber, ikke inden denne dato  

 er foretaget af samtlige Medlemsstater, træder denne afgørelse i kraft den  

 første dag i den måned, der følger efter deponeringen af det sidste af de  

 nævnte ratifikationsdokumenter. 



 Udfærdiget i Luxembourg, den 2l. april  

 1970.  


På rådets vegne 


P. HARMEL 


formand 


RÅDETS AFGØRELSE AF 21. APRIL 1970 


ANGÅENDE 


FLERÅRIGE FINANSIELLE OVERSLAG 


RÅDET FOR DE EUROPÆISKE FÆLLESSKABER VEDTAGER: 


Artikel 1 


For at indpasse Fællesskabernes budget i et flerårigt  

 perspektiv  


    udarbejder Kommissionen efter udtalelse fra  

 Udvalget for   

 Budgetpolitik hvert år finansielle overslag for de kommende tre regnskabsår,  

 hvori påvises de finansielle følger for Fællesskabet af gældende forordninger  

 og afgørelser samt af de forslag, Kommissionen har forelagt Rådet. Disse  

 overslag specificeres efter udgiftskategorier. 
Efter udtalelse fra Det Europæiske Parlament gennemgår og bedømmer Rådet  

 disse overslag. 
Artikel 2 
På grundlag af en beretning fra Kommissionen efterprøver Rådet hvert år  

 overensstemmelsen mellem de udarbejdede overslag og den konstaterede  

 udvikling. 
Artikel 3 
Så snart det viser sig, at udgifterne inden for en bestemt kategori  

 væsentligt overstiger overslagene, aflægger Kommissionen beretning for Rådet  

 og forelægger det forslag til egnede fællesskabsforholdsregler. 



 Udfærdiget i Luxembourg, den 21. april  

 1970.  


På Rådets vegne 


P. HARMEL 


Formand 

