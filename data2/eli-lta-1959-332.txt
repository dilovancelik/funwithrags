

Lov om forenkling af statens mellemværende med  

 Danmarks Nationalbank 




Lov om forenkling af statens mellemværende med Danmarks  

 Nationalbank. 


VI FREDERIK DEN NIENDE, af Guds Nåde Konge til Danmark, de  

 Venders og  


    Goters, Hertug til Slesvig, Holsten, Stormarn,  

 Ditmarsken,   

 Lauenborg og Oldenborg, gør vitterligt: 
Folketinget har vedtaget og Vi ved Vort samtykke stadfæstet følgende lov:  




     § 1.  Finansministeren bemyndiges til at udstede en  

 statsforskrivning til Danmarks Nationalbank til afløsning af statens  

 reguleringskonto i Danmarks Nationalbank. 



     § 2.  Statsindtægter, som i henhold til gældende love  

 skal anvendes til afskrivning på statens reguleringskonto i Danmarks  

 Nationalbank, kan indsættes på finansministeriets løbende konto i Danmarks  

 Nationalbank. 
     Stk. 2.  Den i § 1 omtalte statsforskrivning afdrages  

 med 50 mill. kr. ved udgangen af hvert finansår, første gang pr. 31. marts  

 1961. 



     § 3.  Den i § 1 omtalte statsforskrivning forrentes  

 med beløb, som fastsættes på de årlige finanslove. 



     § 4.  Statsindtægter, som i henhold til gældende love  

 er hensat eller skal hensættes på særkonti i Danmarks Nationalbank, kan  

 indsættes på finansministeriets løbende konto i Danmarks Nationalbank. 



     § 5.  Denne lov træder i kraft den 31. marts 1960.  





 Givet på Christiansborg slot, den 19.  

 december 1959.  


Under Vor Kongelige Hånd og Segl. 


FREDERIK R. 

    / Kampmann. 

