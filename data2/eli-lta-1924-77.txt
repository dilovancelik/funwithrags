
Lov om Forhøjelse af Diget paa Manø og af Diget  

 fra Vester Vedsted til Store Darum samt Anlæg af Havdiger paa Rømø og fra  

 Store Darum til Tjæreborg Bakker (* 1) (* 2) 

VI CHRISTIAN DEN TIENDE, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg,  Gøre vitterligt: Rigsdagen har  

 vedtaget og Vi ved Vort Samtykke stadfæstet følgende Lov: 



 § 1  
Ministeren for offentlige Arbejder bemyndiges til at bestemme, at Diget  

 paa Manø skal forhøjes indtil 6,75 m over dagligt Vande, at Diget fra Vester  

 Vedsted til Store Darum skal forhøjes til ca. 6,75 m over dagligt Vande, for  

 Strækningen ved gamle Ribeaa dog til ca. 7 m, og at der skal anlægges  

 Havdiger af indtil 6,75 m's Højde over dagligt Vande langs Kysterne paa den  

 sydvestlige og nordøstlige Del af Rømø samt fra Store Darum til Tjæreborg  

 Bakker, saaledes at Anlægene bringes til Udførelse i den angivne Rækkefølge i  

 Løbet af 5 Aar fra den 1. April 1924 at regne. 



 § 2  
  

 Af Udgifterne, der anslaas til 2.393.000 Kr., nemlig:  

 1. Forhøjelse af Diget paa Manø                           108.000 Kr.  

 2. Forhøjelse af Diget fra Vester Vedsted  

    til Store Darum                                         80.000 -  

 3. Diget paa den sydvestlige Del af Rømø                  225.000 -  

 4. Diget paa den nordøstlige Del af Rømø                  860.000 -  

 5. Diget fra Store Darum til Tjæreborg Bakker           1.200.000 -  

                                                        --------------  

                                                I alt... 2.473.000 Kr.  


udreder Statskassen to Trediedele, medens Resten - bortset fra hvad der  

 maatte blive bevilget som Tilskud fra Ribe og Tønder Amtsrepartitionsfond og  

 de interesserede Sognekommuner - udredes af Lodsejerne. 



 § 3  
Der oprettes et Digelag for hvert af de i § 1 nævnte nye Digeanlæg under  

 de paagældende Amtsraads Tilsyn i Overensstemmelse med Lov Nr. 53 af 10.  

 April 1874 om Diger til Beskyttelse mod Oversvømmelser fra Havet, hvilken Lov  

 ogsaa i øvrigt kommer til Anvendelse med de Ændringer, som følger af  

 nærværende Lov. 



 § 4  
De Beløb, de paagældende Lodsejere skal udrede, ydes hvert Digelag mod  

 vedkommende Amtsrepartitionsfonds Garanti som Laan af Statskassen, at afdrage  

 og forrente med en aarlig Ydelse af 4 1/2 pCt., hvoraf 4 pCt. af den til  

 enhver Tid skyldige Kapital beregnes som Rente, Resten som Afdrag, dog at det  

 Beløb, som herefter ydes Digelaget for Diget fra Vester Vedsted til Store  

 Darum, skal være afdraget og tilbagebetalt samtidig med det Laan, som i sin  

 Tid i Henhold til Lov Nr. 92 af 30. April 1909 er tilstaaet Digelaget af  

 Staten til selve Digeanlæget. 



 § 5  
Hvilke Ejendomme der skal deltage i Omkostningerne ved Udførelsen af de i  

 § 1 anførte Anlæg, i hvilket Forhold dette skal ske, samt hvorledes Vandløb  

 og Vejforbindelser skal ordnes m.v., bestemmes endeligt ved en Kommission,  

 som i dette Øjemed nedsættes af Ministeren for offentlige Arbejder, og som  

 ved sin Forhandlinger har at følge de i Lov af 30. December 1858 for  

 Landvæsenskommissioner fastsatte Regler. De Arbejder, der allerede paa  

 enkelte Steder er udført til Beskyttelse mod Havet, takseres og fradrages til  

 Fordel for de Ejendomme, der har udredet Omkostningerne ved at lade dem  

 udføre. 



 § 6  
For saa vidt Bekostningen ved den aarlige Vedligeholdelse af de fuldførte  

 Anlæg ikke kan udredes af de fra vedkommende Diges Benyttelse flydende  

 Indtægter, paahviler den de samme Ejendomme, som har deltaget i Anlæget, og  

 fordeles paa dem i samme Forhold som den Del af Anlægsomkostningerne, der  

 ikke er udredet af Staten eller Amtsrepartitionsfondene. 
De Udgifter ved et Anlægs Udførelse og Vedligeholdelse, som paalægges de  

 paagældende Ejendomme, udredes af disse Ejere, dog at de Beløb, der medgaar  

 til Forrentning af optagne Laan samt til Dækning af Vedligeholdelseudgifter,  

 refunderes af Brugerne, hvor saadanne findes, medens Laanenes Tilbagebetaling  

 er disse uvedkommende. De til Afbetaling af Laanene samt disses Forrentning  

 og til Vedligeholdelsen skyldige Beløb kan inddrives ved Udpantning med samme  

 Fortrinsret som for Skatter. 



 § 7  
Enhver er pligtig at afgive den til Udførelsen af Anlægene nødvendige  

 Grund, dog gives der herfor saavel som for anden Skade og Ulempe fuld  

 Erstatning. Dennes Størrelse fastsættes i Mangel af mindelig Overenskomst af  

 den i § 5 ommeldte Kommission. 
Enhver kan derhos tilpligtes at taale, at de til Udførelsen af Anlægene  

 nødvendige Materialer af Græstørv, Jord o.s.v. mod fuld Erstatning tages fra  

 eller føres over hans Grund. I Mangel af mindelig Overenskomst afgør den  

 fornævnte Kommission, hvorvidt saadant Materiale skal afgives, og i  

 bekræftende Fald, hvor det maa tages, samt den Erstatning, der skal gives.  


Ved Erstatningens Beregning har Kommissionen at gaa frem efter de for  

 Afstaaelse af Jord m.v. til Jernbaner ved Forordningen af 5. Marts 1845  

 foreskrevne Regler. Overensstemmende med Forskrifterne i denne Forordning  

 bliver det at afgøre, hvilken Del af Erstatningen der, hvis Jorden bruges af  

 en anden end Ejeren, skal tillægges Brugeren. 



 § 8  
Til at forestaa Digeanlægenes Udførelse og i øvrigt lede Digelagenes  

 Anliggender vælges en Bestyrelse paa 5 Medlemmer for hvert af de i § 1 nævnte  

 nye Digeanlæg. Af den paagældende Bestyrelse vælges 1 Medlem af Ministeren  

 for offentlige Arbejder, 1 Medlem af Tønder Amtsraad, for saa vidt angaar  

 Digeanlægene i Tønder Amt, 1 af Ribe Amtsraad, for saa vidt angaar  

 Digeanlæget i Ribe Amt, medens de resterende 3 Medlemmer vælges efter  

 Forholdstalsvalgmaaden af og blandt de i vedkommende Digeanlæg interesserede.  


Af Manø Digelags Bestyrelse, der for Fremtiden ligeledes skal bestaa af 5  

 Medlemmer, vælges 1 Medlem af Ministeren for offentlige Arbejder, 1 af Ribe  

 Amtsraad og de resterende 3 Medlemmer efter Forholdstalsvalgmaaden af og  

 blandt de i Digeanlæget interesserede. 
Saavel Udførelsen som Vedligeholdelsen af samtlige de i § 1 nævnte Anlæg  

 sker under teknisk Kontrol fra Regeringens Side; Udgiften til Kontrollen med  

 Vedligeholdelsen udredes paa samme Maade som til de Arbejder, hvormed  

 Kontrollen føres. 
Meningsuligheder mellem en Bestyrelse og Kontrollen afgøres af Ministeren  

 for offentlige Arbejder. 



 § 9  
I Finanaaret 1924-25 vil der af Statskassen til Forhøjelsen af Diget paa  

 Manø og af Diget fra Vester Vedsted til Store Darum kunne anvendes indtil  

 188.000 Kr. som Tilskud og Laan, jfr. § 2 og § 4. 
Hvorefter alle vedkommende sig have at rette. 


 Givet paa Christiansborg, den 29. Marts  

 1924.  
Under Vor Kongelige Haand og Segl. 
CHRISTIAN R. 
(L. S.) 
M. N. Slebsager. 

Officielle noter
(* 1) Udfærdiget gennem Ministeriet for Offentlige Arbejder. Se  

 Rigsdagstidende for 1923-24: Folket.Tid. Sp. 2546, 3015, 4250, 4331;  

 Landst.Tid. Sp. 1187, 1207, 1272; Till. A. Sp. 4429; Till. B. Sp. 577; Till.  

 C. Sp. 315, 415. 
