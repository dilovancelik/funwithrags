
  

 Militær  

 retsplejelov  


  

    


  

 VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:  



  § 1.  

  

 Ved  

 behandlingen af militære straffesager finder retsplejelovens regler om  

 behandlingen  

 af straffesager anvendelse, medmindre andet er bestemt.  




  § 2.  

  

 Militære straffesager er  


  

 1)  

 	  

 sager om overtrædelse  

 af militær straffelov mod personer, som efter §§ 1 og 2 i militær  

 straffelov  

 kan pådrage sig strafansvar for overtrædelse af denne lov,  


  

 2)  

 	  

 sager om andre  

 strafbare overtrædelser mod personer som nævnt i nr. 1, når lovovertrædelsen  

 vedrører tjenesten eller er begået i eller i anledning af tjenesten, på  

 militært område eller i anvist kvarter, og  


  

 3)  

 	  

 sager som nævnt under  

 nr. 2 mod krigsfanger samt sanitetspersonel og feltpræster, der tilbageholdes  

 som bistand for krigsfanger, eller mod fremmede militærpersoner og andre  

 personer, der er interneret her i landet, og som i henhold til mellemfolkelig  

 overenskomst, som er tiltrådt af Danmark, har krav på behandling som  

 krigsfanger.  



  

 Stk. 2.  

  

 Loven  

 gælder for de personer, der er nævnt i stk. l, nr. 3, medmindre andet  

 følger af de mellemfolkelige overenskomster, der gælder for behandlingen af  

 dem.  




  § 3.  

  

 Hvis en person samtidig retsforfølges for flere forhold, som ikke alle  

 påtales  

 af den militære anklagemyndighed, sker retsforfølgningen under en militær  

 straffesag. Er den militære og den almindelige anklagemyndighed enige, kan  

 sagen behandles som en almindelig straffesag.  



  

 Stk. 2.  

  

 Retsforfølges flere personer samtidig for et forhold, som ikke for alle  

 sigtedes eller tiltaltes vedkommende hører under den militære  

 anklagemyndighed,  

 kan sagen i sin helhed behandles enten som militær eller almindelig  

 straffesag,  

 når den militære og den almindelige anklagemyndighed er enige om det.  




  § 4.  

  

 Hvis hensynet til den militære sikkerhed kræver det, kan retten beslutte,  


  

 1)  

 	  

 at forhandlingen skal  

 foregå for lukkede døre, jf. retsplejelovens § 29,  


  

 2)  

 	  

 at dørene lukkes  

 under den forhandling, der går forud for rettens kendelse om dørlukning, jf.  

 retsplejelovens § 29 c,  


  

 3)  

 	  

 at retten til  

 aktindsigt i domme og kendelser m.v. begrænses, jf. retsplejelovens  

 § 41 b, stk. 3, § 41 c, stk. 3, og  

 § 41 f, stk. 1, 3 og 5,  


  

 4)  

 	  

 at forsvarerens og  

 sigtedes ret til aktindsigt fraviges, jf. retsplejelovens § 729 c,  

 stk. 1, og  


  

 5)  

 	  

 at et vidne pålægges  

 tavshedspligt, jf. retsplejelovens § 189.  



  

 Stk. 2.  

  

 Hvis samme  

 hensyn som nævnt i stk. 1 kræver det, kan auditøren beslutte,  


  

 1)  

 	  

 at retten til  

 aktindsigt i straffesager, der er afsluttet, begrænses, jf. retsplejelovens  

 § 41 d, stk. 3,  


  

 2)  

 	  

 at udlevering af kopi  

 af anklageskrift eller retsmødebegæring begrænses, jf. retsplejelovens  

 § 41 f, stk. 2,  


  

 3)  

 	  

 at nægte samtykke til  

 udlevering til sigtede eller andre af det materiale, som auditøren har  

 tilvejebragt  

 til brug for den sag, som sigtelsen angår, jf. retsplejelovens § 729 a,  

 stk. 3, og § 729 b, stk. 2,  


  

 4)  

 	  

 at forsvareren  

 meddeles pålæg om ikke at videregive de oplysninger, som forsvareren har  

 modtaget  

 fra auditøren, jf. retsplejelovens § 729 a, stk. 4, og  


  

 5)  

 	  

 at retten til  

 aktindsigt for den, der har været sigtet, i dokumenter, der vedrører sagen,  

 begrænses, jf. retsplejelovens § 729 d, stk. 3.  




  § 5.  

  

 Domsforhandling kan foruden ved de retter, der er nævnt i retsplejelovens  

 kapitel 63, foretages ved retten på det sted, hvor den tiltalte er  

 tjenstgørende, eller hvor det skib, vedkommende hører til, er hjemmehørende  

 eller har taget eller tager havn.  



  

 Stk. 2.  

  

 Endvidere  

 kan domsforhandlingen finde sted ved retten på det sted, hvor tiltalte på  

 gerningstidspunktet  

 var tjenstgørende, eller hvor det skib, vedkommende hørte til, var  

 hjemmehørende.  




  § 6.  

  

 Generalauditøren og auditørerne påtaler lovovertrædelser i sager, der skal  

 behandles som militære straffesager.  



  

 Stk. 2.  

  

 Ved  

 efterforskningen af militære straffesager bistås auditørerne af  

 auditørfuldmægtige.  



  

 Stk. 3.  

  

 Forsvarsministeren er generalauditøren og auditørerne overordnet og fører  

 tilsyn med disse.  




  § 7.  

  

 Ved  

 behandlingen af militære straffesager varetager generalauditøren henholdsvis  

 auditørerne de opgaver, som efter retsplejeloven er henlagt til Rigsadvokaten  

 henholdsvis statsadvokaterne og politimestrene, jf. dog § 9.  



  

 Stk. 2.  

  

 Forsvarsministeren  

 varetager de opgaver inden for den militære strafferetspleje, som efter  

 retsplejeloven er henlagt til justitsministeren.  



  

 Stk. 3.  

  

 Forsvarsministeren  

 varetager i militære straffesager de opgaver, som efter lov om fuldbyrdelse  

 af  

 straf m.v. er tillagt justitsministeren om udsættelse og benådning af  

 fængselsstraffe og om fuldbyrdelse af bødestraffe, jf. lov om fuldbyrdelse af  

 straf m.v. § 10 og § 90, stk. 2.  



  

 Stk. 4.  

  

 Forsvarsministeren fastsætter i militære straffesager nærmere regler om den  

 administrative behandling af sager om benådning og om behandlingen af sager  

 om  

 udsættelse af fængselsstraffe samt om den administrative behandling af sager  

 om  

 eftergivelse af bøder og behandlingen af sager om opkrævning af bøder.  



  

 Stk. 5.  

  

 Forsvarsministeren  

 kan endvidere fastsætte nærmere regler om, at auditørens afgørelse om  

 henstand  

 med eller afdragsvis betaling af bøder ikke kan indbringes for højere  

 administrativ  

 myndighed.  




  § 8.  

  

 Militære myndigheder yder auditørerne bistand.  



  

 Stk. 2.  

  

 Politiet  

 yder auditørerne bistand under efterforskningen.  



  

 Stk. 3.  

  

 Politiet  

 kan af egen drift foretage uopsættelige efterforskningsskridt i militære  

 straffesager og skal i så fald straks underrette auditøren.  




  § 9.  

  

 I  

 tilfælde, hvor det ikke på forhånd har været muligt at indhente auditørens  

 bemyndigelse, kan militære myndigheder foretage ethvert uopsætteligt  

 efterforskningsskridt i militære straffesager. Auditøren skal straks  

 underrettes  

 herom.  



  

 Stk. 2.  

  

 Generalauditøren fastsætter nærmere regler om de efterforskningsskridt, der  

 er  

 nævnt i stk. 1, herunder hvilket militært personel der kan foretage  

 disse.  




  § 10.  

  

 En  

 overordnet kan anholde en underordnet, der udviser grov ulydighed eller groft  

 respektstridig opførsel, hvis anholdelse skønnes nødvendig af hensyn til  

 disciplinen.  




  § 11.  

  

 En  

 sigtet kan varetægtsfængsles, når der er begrundet mistanke om, at  

 vedkommende  

 har begået en overtrædelse af militær straffelov, som efter loven kan medføre  

 fængselsstraf, og der er særlig grund til at antage, at sigtedes forbliven på  

 fri fod vil virke alvorligt nedbrydende på disciplinen.  



  

 Stk. 2.  

  

 Varetægtsfængsling efter stk. 1 kan højst udstrækkes til 7 dage.  



  

 Stk. 3.  

  

 Varetægtsfængsling efter stk. 1 kan ikke anvendes, hvis lovovertrædelsen  

 kan ventes at ville medføre straf af bøde.  




  § 12.  

  

 Er  

 der begrundet mistanke om, at der er begået en lovovertrædelse, der skal  

 behandles som en militær straffesag, og som efter loven kan medføre  

 frihedsstraf, kan der uden retskendelse foretages ransagning på militært  

 område, hvis ransagningen er af væsentlig betydning for efterforskningen, dog  

 ikke af tjeneste- og lejeboliger. Ransagning kan omfatte den beklædning, som  

 de  

 personer, hos hvem ransagningen foretages, er iført.  




  § 13.  

  

 Ved indgang til og udgang fra militært område kan militære myndigheder uden  

 retskendelse foretage kontrol af indholdet af tøj, bagage, tasker m.v. og af  

 transportmidler.  



  

 Stk. 2.  

  

 I det  

 omfang det er nødvendigt for at gennemføre kontrollen, kan genstande  

 foreløbig  

 tages i bevaring og personer tilbageholdes. Militære myndigheder kan med  

 henblik herpå anvende den nødvendige magt. Politiet yder efter anmodning  

 militære myndigheder bistand hertil.  



  

 Stk. 3.  

  

 Forsvarsministeren kan fastsætte nærmere regler om kontrol efter stk. 1  

 og  

 2.  




  § 14.  

  

 Den frist på 24 timer, der er fastsat i retsplejelovens § 760,  

 stk. 2, § 796, stk. 3, og § 806, stk. 3, kan ved  

 tjeneste uden for landets grænser, ved orlogsskibe på togt eller i øvrigt  

 under  

 ekstraordinære forhold om nødvendigt udstrækkes i indtil 3 gange 24 timer.  




  § 15.  

  

 Auditøren og andre militære myndigheder kan til enhver tid kræve, at  

 tjenstgørende militært personel, som fører motordrevet køretøj eller i øvrigt  

 varetager opgaver, for hvilke der er fastsat særlige promillegrænser,  

 foretager  

 udåndingsprøve.  



  

 Stk. 2.  

  

 Nægter en  

 person at afgive udåndingsprøve, eller er vedkommende ikke i stand til at  

 medvirke,  

 kan vedkommende fremstilles til udtagelse af blodprøve og til afgivelse af  

 urinprøve. Det samme gælder, hvis udåndingsprøven giver grund til at antage,  

 at  

 der foreligger en overtrædelse af militær straffelov § 20 eller en  

 overskridelse af en promillegrænse fastsat i medfør af § 21 eller  

 færdselslovens §§ 53 og 54.  



  

 Stk. 3.  

  

 Er der  

 begrundet mistanke om, at militært personel gør tjeneste under indflydelse af  

 euforiserende stoffer, kan pågældende fremstilles til udtagelse af blodprøve  

 og  

 til afgivelse af urinprøve.  




  § 16.  

  

 Meddelelse om anke eller kære af rettens afgørelse i en militær straffesag  

 kan  

 gives til en overordnet.  




  § 17.  

  

 Denne lov træder i kraft den 1. januar 2006.  



  

 Stk. 2.  

  

 Samtidig  

 ophæves militær retsplejelov, jf. lovbekendtgørelse nr. 643 af 30. september  

 1987.  




  § 18.  

  

 Loven  

 gælder ikke for Færøerne og Grønland, men kan ved kongelig anordning sættes i  

 kraft for disse landsdele med de afvigelser, som de særlige færøske og  

 grønlandske forhold tilsiger  



   



Givet på Amalienborg, den 24. juni  

 2005
Under Vor Kongelige Hånd og Segl
MARGRETHE R.
/Søren Gade


