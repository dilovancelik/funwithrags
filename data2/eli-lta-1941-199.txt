

Lov om Ekspropriation til Formaal vedrørende  

 Rets-, Politi- og Fængselsvæsenet.(* 1) 


    Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg. Gøre vitterlig: Rigsdagen har vedtaget og  

 Vi ved Vort Samtykke stadfæstet følgende Lov: 



     § 1  
Justitsministeren kan ved Ekspropriation erhverve private tilhørende  

 Grunde og Bygninger, der skønnes fornødne til Opførelse, Udvidelse eller  

 Indretning af Bygninger til Rets-, Politi- eller Fængselsvæsenet eller til  

 Tilvejebringelse af de nødvendige Arealer for disse. 



     § 2  
I Mangel af Overenskomst om Erstatningens Størrelse bliver denne at  

 fastsætte af to uvildige, inden Retten udmeldte Mænd. Hver af Parterne kan  

 ved Henvendelse til Retten inden fire Uger efter Afhjemlingen forlange, at  

 der afholdes Omvurdering ved fire inden Retten udmeldte Mænd. I øvrigt finder  

 Bestemmelserne om Syn og Skøn i Lov om Rettens Pleje Kapitel 19 Anvendelse  

 med de fornødne Lempelser. 



     § 3  
Denne Lov træder i Kraft straks. 
Hvorefter alle vedkommende sig have at rette. 



 Givet paa Amalienborg, den 22. April  

 1941.  


Under Vor Kongelige Haand og Segl. 


Christian R. 


(L.S.) 

    /Harald Petersen. 

Officielle noter
(* 1) Udfærdiget gennem Justitsministeriet. Se Rigsdagstidenden for  

 1940-41; Folket. Tid. Sp. 1762, 1804, 2000, 2004; Landst. Tid. Sp. 1019,  

 1026, 1027; Till. A. Sp. 4493; Till. B. Sp. 1047; Till. C. Sp. 1293, 1323.  


