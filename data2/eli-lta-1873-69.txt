
Lov om Digearbejder paa Lolland og Falster (* 1)  



VI CHRISTIAN DEN NIENDE, af Guds Naade Konge til Danmark,  

 de Venders og Gothers, Hertug til Slesvig, Holsten, Stormarn, Ditmarsken,  

 Lauenborg og Oldenborg,  Gjøre vitterligt: Rigsdagen har vedtaget og  

 Vi ved Vort samtykke stadfæstet følgende Lov: 



 § 1  
Regjeringen bemyndiges til paabyde Anlæg af et Dige mellem Elkenøre og  

 Gjedser paa Falsters Østkyst af indtil 12 Fods Høide over daglig Vandstand  

 samt af et Dige af samme Høide i en Udstrækning, som nærmere bestemmes af  

 Indenrigsministeren, langs Lollands Vest- og Sydkyst. 



 § 2  
Den Del af Udgifterne ved hvert af disse Anlæg, som ikke bæres af Staten  

 eller Amtskommunen, paalægges de Eiendomme, som ved disse Anlæg beskyttes mod  

 Oversvømmelse af Havet, og udredes af vedkommende Eiere og Brugere. 
Hvilke Eiendomme der skal deltage i Anlægsomkostningerne, i hvilket  

 Forhold dette skal ske, samt hvorledes Vandløbene og Veiforbindelserne skulle  

 ordnes m.m., bestemmes endeligen for hvert af de nævnte Anlægs Vedkommende  

 ved en Kommission, som i dette Øiemed nedsættes af Indenrigsministeren, og  

 som ved sine Forhandlinger har at følge de i Lov af 30te December 1858 for  

 Landvæsenskommissioner fastsatte Regler. Udgifterne ved denne udredes paa  

 samme Maade som de øvrige Omkostninger ved Anlægene. 
De Beløb, der, efter Fradrag af Statskassens Tilskud (§ 5), udfordres til  

 Anlægene, tilvejebringes ved Laan, som optages af Maribo Amtsraadskreds, og  

 som forrentes og afdrages i 28 paa hinanden følgende Aar, saaledes at Renter  

 og Afdrag vedkommende Laanet til Digeanlæg paa Lolland udredes med en  

 Trediedel af Amtsrepartitionsfonden og med to Trediedele af de paagjældende  

 Eiendomme, og vedkommende Laanet til Digeanlægget paa Falster med to  

 Femtedele af Amtsrepartitionsfonden og med tre Femtedele af de paagjældende  

 Eiendomme. 
Brugen af stemplet Papir til de fornødne Kontrakter og Obligationer  

 eftergives. 
Forsaavidt Bekostningen ved den aarlige Vedligeholdelse af de fuldførte  

 Anlæg ikke kan udredes af de fra Digets Benyttelse flydende Indtægter,  

 paahviler den de samme Eiendomme, som have deltaget i Anlæget, og fordeles  

 paa dem i samme Forhold som den Del af Anlægsomkostningerne, der ikke er  

 udredet af Staten og Amtsrepartitionsfonden. 
De Udgifter ved Digernes Anlæg og Vedligeholdelse, som paalægges de  

 paagjældende Eiendomme, udredes af disses Eiere, dog at de Beløb, der medgaa  

 til Forrentningen af de til Digernes Anlæg optagne Laan samt til Dækning af  

 Vedligeholdelsesudgifterne, refunderes af Brugerne, hvor saadanne findes,  

 medens Laanenes Tilbagebetaling er disse uvedkommende. De til Afbetaling af  

 Laanene samt disses Forretning og til Vedligeholdelsen skyldige Beløb kunne  

 inddrives ved Udpantning med samme Fortrinsret som for Skatter. 



 § 3  
Enhver er pligtig at afgive den til Digernes Anlæg nødvendige Grund; dog  

 bliver der herfor saavelsom for den øvrige Skade og Ulempe, der ved Digernes  

 Opførelse forvoldes, at give fuld Erstatning. Denne Størrelse fastsættes i  

 Mangel af mindelig Overenskomst af den i § 2 ommeldte Kommission. 
Enhver kan derhos tilpligtes at taale, at det til Opførelsen af Digerne  

 nødvendige Materiale af Sten, Græsstørv, Jord o.s.v. mod Erstatning tages fra  

 eller føres over hans Grund. I Mangel af mindelig Overenskomst afgjør den  

 førnævnte Kommission, hvorvidt saadant Materiale skal afgives, og i  

 bekræftende Fald, hvor det maa tages, samt den Erstatning, der skal gives.  


Ved Erstatningens Beregning har Kommissionen at gaa frem efter de for  

 Afstaaelse af Jord m.v. til Jernbaner ved Forordningen af 5te Marts 1845  

 foreskrevne Regler. Overensstemmende med Forskrifterne i denne Forordning  

 bliver det derhos at afgjøre, hvilken Del af Erstatningen der, hvis Jorden  

 bruges af en Anden end Eieren, skal tillægges Brugeren. 



 § 4  
Til at lede Udførelsen af Anlægene og af den senere Vedligeholdelse,  

 opkræve Udgiftsbidragene hertil m.v. udvælger Amtsraadet en Bestyrelse for  

 hvert af de nævnte Anlæg iblandt de deri Interesserede og fastsætter Reglerne  

 for dennes Virksomhed. 
Saavel Anlæget som Vedligeholdelsen sker under teknisk Kontrol fra  

 Regjeringens Side, hvortil Udgifterne udredes paa samme Maade som til de  

 Arbeider, hvormed Tilsynet føres. 
Meningsuligheder mellem Bestyrelsen og Kontrollen afgjøres af  

 Indenrigsministeren. 



 § 5  
Til det i § 1 nævnte Digeanlæg paa Falster bidrages af Statskassen 2/5,  

 til Digeanlæget paa Lolland 1/4 af Anlægsomkostningerne, hvilke Beløb udredes  

 med c. 1/3 i hvert af Finansaarene 1873/74, 1874/75 og 1875/76. For  

 Finansaaret 1873/74 bevilges til Digeanlæget paa Falster 23,000 Rd., til  

 Anlæget paa Lolland 29,000 Rd. 
hvorefter alle Vedkommende sig have at rette. 


 Givet paa Amalienborg, den 23de Mai  

 1873.  
Under Vor Kongelige Haand og Segl. 
Christian R. 
(L.S.) 
/C. A. Fonnesbech. 

Officielle noter
(* 1) Udfærdiget gjennem Indenrigsministeriet. Se Rigsdagstidenden for  

 1872-73; Folketh. Tid. Sp. 4829-31, 4858-4900, 4958-92, 5117-36, 5490.  

 5534-36; Landst. Tid. Sp. 1786, 1901-31, 1955-62, 2003; Tillæg A. Sp.  

 3119-22; Tillæg C. Sp. 509-12, 593-96. Jfr. Forslag til Lov angaaende Anlæg  

 og Vedligeholdelse af Diger til Beskyttelse mod Oversvømmelser fra Havet og  

 Fjordene, forelagt i Landsthinget den 18de Febr. 1873, i Landsth. Tid. Sp.  

 665-68 og 702-33; Tillæg A. Sp. 3041-78; Tillæg B. Sp. 1107-36, - samt  

 Indenrigsministerens Meddelelse til Rigsdagen i Folketh. Tid. Sp. 95-99;  

 Landsth. Tid. Sp. 36-38; Tillæg C. Sp. 3-16. 
