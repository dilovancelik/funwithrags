

Lov om Indførelse af en ny Matrikul og  

 Oprettelse af Tingbøger for Fanø. (* 1) 


    Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og Vi ved Vort Samtykke stadfæstet følgende Lov: 



     § 1  
Paa Grundlag af den ved Landbrugsministeriets Foranstaltning i Aarene  

 1924-1927 foretagne Opmaaling udarbejdes en Matrikul over Nordby og Sønderho  

 Sogne paa Fanø indeholdende hver Ejendoms Matrikulnummer, Ejerens Navn og  

 Ejendommens samlede Areal og Hartkorn. 
Matrikulen med tilhørende Kort fremlægges efter Landbrugsministerens  

 nærmere Bestemmelse til offentligt Eftersyn i Nordby og Sønderho. Naar  

 Fremlæggelsen er sluttet og eventuelle Berigtigelser er foretaget, tilstiller  

 Landbrugsministeriet Dommeren en bekræftet Genpart af Dokumenterne. 
Den nye Matrikul træder samtidig i Kraft, og Ændringer i den kan derefter  

 kun foretages under Iagttagelse af de gældende Bestemmelser. 



     § 2  
Dommeren opretter paa Grundlag af den ham tilstillede Afskrift af  

 Matrikulen en Tingbog for hvert af Øens to Sogne i Overensstemmelse med Lov  

 Nr. 111 af 31. Marts 1926 om Tinglysning og Justitsministeriets Anordning Nr.  

 298 af 26. November 1926 om Tinglysning. 
I Tingbøgerne gives hver med særskilt Matrikulnummer betegnet Ejendom sit  

 særlige Blad. Hvor en Ejendom bestaar af flere Lodder, der maatte vise sig at  

 være forskelligt behæftede, vil der paa Dommerens Begæring ved  

 Landbrugsministeriets Foranstaltning være at foretage en Deling af den  

 paagældende Ejendom, saaledes at hver af de forskelligt behæftede Lodder  

 betegnes med særskilt Matrikulnummer. 



     § 3  
Inden en Maaned efter Matrikulens Ikrafttræden indkalder Dommeren ved  

 Offentlig Stævning, der indrykkes 3 Gange i Statstidende og samtlige i  

 Esbjerg Retskreds udkommende Dagblade, med 6 Maaneders Varsel alle og enhver,  

 der maatte have Indsigelse at fremsætte imod, at de i Matrikulen anførte  

 Ejere indføres i Tingbøgerne som Ejere af i enhver Henseende ubehæftede  

 Ejendomme, til at møde i Retten for Esbjerg Købstad m.v. og fremsætte deres  

 Indsigelser. 
Det skal i Stævningen anføres, at den gælder alle og enhver, som mener at  

 have Ejendomsret, der ikke er anført i Matrikulen, Panteret, Brugsret eller  

 servitutmæssige Rettigheder over fast Ejendom paa Fanø, og det skal i  

 Stævningen paalægges dem ved Møde i Retten at medbringe Adkomstdokumenter,  

 Pantebreve og andre til Sagens Oplysning tjenende Dokumenter, som maatte være  

 i deres Besiddelse, samt Genparter af disse Dokumenter udfærdigede efter  

 Reglerne i ovennævnte Lov og Anordning om Tinglysning. 
Adkomst- og Servitutdokumenterne skal saa vidt muligt være forsynet med  

 Paategning af den Landinspektør, der har ledet Opmaalingen, om, under hvilket  

 Matrikulnummer de i Dokumentet ommeldte Lodder er optaget i Matrikulen.  

 Bemærkning herom skal optages i Stævningen, i hvilken det tillige anføres, at  

 Matrikulen med tilhørende Kort til Brug under Retssagen er fremlagt paa  

 Dommerkontoret. 
Samtidig med Stævningens første Indrykkelse tilstiller Dommeren de  

 Pantekreditorer, som har tinglyste Pantebreve, og hvis Opholdssted er kendt,  

 særskilt Underretning om Indkaldelsen i anbefalet Brev. 



     § 4  
Den i forrige Paragraf omhandlede Retssag falder i Rette samtlige  

 ordentlige Retsdage, der ligger mellem Stævningens første Indrykkelse og  

 Stævnevarselets Udløb, begge Dage medregnede, og kan endvidere behandles af  

 Dommeren paa overordentlige Retsmøder. 
Første Retsdag fremlægges Matrikulen med tilhørende Kort. Indsigelser  

 fremsættes inden Retten og behandles af Dommeren inden Retten under  

 Tilsigelse af alle vedkommende. Amtmanden over Ribe Amt skal være beretiget  

 til at indbringe for Retten Spørgsmaal om Servitutter, som maatte skønnes at  

 være af almen Betydning. 



     § 5  
Senest 4 Uger efter Stævnevarselets Udløb optages Retssagen til Dom. I  

 Dommen fastsættes, at Matrikulen med de Ændringer, der anføres i Dommen, skal  

 danne Grundlaget for Tingbøgerne. 



     § 6  
Ved Dommen erhverver den paagældende Legitimation som Ejer, Panthaver  

 eller Indehaver af anden Ret over vedkommende Ejendom. 
Dog kan Dommeren forbeholde den, der har fremsat Indsigelse, Adgang til  

 ved en inden 6 Maaneder efter Dommens Afsigelse mod den legitimerede anlagt  

 Sag at faa sin Indsigelse underkastet fornyet Behandling ved Underretten.  


De saaledes forbeholdte Rettigheder indføres, for saa vidt de tidligere er  

 tinglyst eller nu begæres tinglyst mod Betaling af sædvanlig Afgift, i  

 Tingbøgerne med Tilføjelse i Anmærkningsrubrikken af Odret  

 »foreløbig«. Saafremt Sag ikke er anlagt inden den foran fastsatte  

 Frist, eller Rettigheden nægtes Anerkendelse ved endelig og upaankelig Dom,  

 udslettes Rettigheden af Tingbogen. Anerkendes den derimod ved Dommen, gøres  

 der heom Anmærkning i Tingbogen, og Ordet »foreløbig« udstreges.  





     § 7  
Det skal i Dommen udtales, at Pantebreve og Servitutdokumenter, der ikke  

 er fremlagt under Retssagen, er mortificeret. 



     § 8  
Ved Hævd erhvervede Færdselsrettigheder med Hensyn til Veje og Stier, der  

 er afsat paa det paa Dommerkontoret fremlagte Matrikulkort, tillægges der  

 samme Retsbeskyttelse, som de var tinglyst. 



     § 9  
Dokumenter, der har været fremlagt i Retssager, anlagte i Henhold til  

 denne Lovs §§ 3 og 6, maa ikke tilbageleveres før Ankefristens Udløb. Inden  

 Tilbageleveringen skal hvert enkelt Dokument af Dommeren forsynes med  

 Paategning om den i Dokumentet omhandlede Ejendoms Matrikulsbetegnelse og om,  

 hvorvidt, eventult i hvilken Udstrækning, Dokumentets Indhold er godkendt ved  

 Dommen. Denne Paategning medfører ikke den til Tinglysning knyttede  

 Retsbeskyttelse. 



     § 10  
Sager, anlagte i Henhold til denne Lovs §§ 3 og 6, er fritaget for Gebyr i  

 første Instans. 



     § 11  
Hvor intet andet er bestemt, afholder Statskassen Udgifterne vedrørende  

 denne Lov. 



     § 12  
Denne Lov træder i Kraft den 1. Januar 1930. 
Hvorefter alle vedkommende sig have at rette. 



 Givet paa Christiansborg, den 20.  

 December 1929.  


Under Vor Kongelige Haand og Segl. 


CHRISTIAN R. 


(L. S.) 


Zahle 

Officielle noter
(* 1) Udfærdiget gennem Justitsministeriet. Se Rigsdagstidende for  

 1929-30: Landst. Tid. Sp. 11, 41, 144, 148; Folket. Tid.Sp. 3218, 3274, 3455;  

 Till.A. Sp. 2411; Till. B. Sp. 7; Till. C. Sp. 7. 
