

Lov om statens overtagelse af  

 Ordrupgårdsamlingen. 


    Vi Frederik den Niende, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gør vitterligt: Rigsdagen har vedtaget og Vi ved Vort  

 samtykke stadfæstet følgende lov: 



     § 1.  Undervisningsministeren bemyndiges til på  

 statens vegne at overtage ejendommen Ordrupgaard med inventar og den der  

 beroende kunstsamling. 
     Stk. 2.  Efter statens overtagelse drives samlingen som  

 et offentlig tilgængeligt statsmuseum. De til bygningens og samlingens  

 vedligeholdelse fornødne beløb samt de i øvrigt nødvendige driftsudgifter  

 udredes af statskassen og bevilges på de årlige finanslove. 



     § 2.  Omkostningerne ved ejendommens overtagelse,  

 herunder bygningsudgifter, afholdes af statskassen. 
Hvorefter alle vedkommende sig har at rette. 



 Givet på Christiansborg slot, den 19.  

 marts 1952.  


Under Vort Kongelige Hånd og Segl. 


Frederik R. 


(L. S.) 

    /Flemming Hvidberg 

*) Udfærdiget gennem undervisningsministeriet. Se rigsdagstidende  

 1951-52: Folket. sp. 1284, 1372, 2707, 2736; landst. sp. 625, 634, 636; till.  

 A, sp. 3309; till. B. sp. 255; till. C. sp. 343. 
Officielle noter
Ingen 
