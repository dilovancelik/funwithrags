
Lov om ophævelse af lov om realkreditlignende  

 lån m.v. og ændring af lov om stempelafgift 

VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov: 



 § 1  
Lov om realkreditlignende lån m.v., jf. lovbekendtgørelse nr. 25 af 13.  

 januar 1992, som ændret ved lov nr. 378 af 20. maj 1992 og lov nr. 1042 af  

 23. december 1992, ophæves. 



 § 2  
I lov om stempelafgift, jf. lovbekendtgørelse nr. 742 af 27. august 1992,  

 som senest ændret ved lov nr. 272 af 6. maj 1993, foretages følgende ændring:  





 § 62,  stk. 1, nr. 3, affattes således: 

 3. lån i realkreditinstitutter og Dansk Landbrugs  

 Realkreditfond samt lån i pengeinstitutter, for så vidt lånets løbetid er  

 mindst 10 år og højst 30 år og lånet har direkte pant i fast ejendom inden  

 for 80 pct. af den på lånetidspunktet senest meddelte offentlige vurdering  

 eller årsregulering af ejendommen, når lånet optages til indfrielse af  

 tilsvarende lån eller lån omfattet af § 2 i lov om realkreditlignende lån  

 m.v., samt overdragelse af sådanne pantebreve til en af de nævnte  

 kreditorer,». 


 § 3  
Loven træder i kraft dagen efter bekendtgørelsen i Lovtidende. 


 Givet på Christiansborg Slot, den 30.  

 juni 1993  
Under Vor Kongelige Hånd og Segl 
MARGRETHE R. 
/Jan Trøjborg 

Officielle noter
Ingen 
