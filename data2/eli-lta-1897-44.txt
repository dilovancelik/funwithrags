

Lov om Opførelse af en ny Bygning for det store  

 kongelige Bibliotek og om Oprettelse af et Provinsbibliotek i Aarhus (* 1)  




    VI CHRISTIAN DEN NIENDE, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gøre vitterligt: Rigsdagen har vedtaget og Vi ved  

 Vort Samtykke stadfæstet følgende Lov: 


     § 1  
Ministeren for Kirke- og Undervisningnsvæsenet bemyndiges til for  

 Statskassens Regning at lade opføre en ny Bygning for det store kongelige  

 Bibliotek i Kjøbenhavn paa Slotsholmen mellem Proviantgaarden og Arsenalet.  

 Til Udgifter i Anledning af dette Byggeforetagende kan anvendes et Beløb af  

 1,500,000 Kr., hvoraf 50,000 Kr. stilles til Raadighed i Finansaaret 1897-98.  





     § 2  
For Statskassens Regning oprettes der et Provinsbibliotek i Aarhus, til  

 hvilket bliver at afgive fra det store kongelige Bibliotek dels dettes  

 Dubletsamling af de her i Riget alt udkomne Skrifter, dels fremtidig det ene  

 af de to Eksemplarer af de her i Riget udkommende Skrifter, der i Henhold til  

 de gældende Regler om Bogtrykkernes Afleveringspligt afgives til sidstnævnte  

 Bibliotek, alt dog med de Undtagelser, som dettes Bestyrelse maatte skønne  

 nødvendige. Endvidere indlemmes i Provinsbiblioteket det forenede Stifts- og  

 Skolebibliotek, der for Tiden opbevares ved Katedralskolen i Aarhus, med  

 Undtagelse af den Del af Samlingen, som af Hensyn til Skolens Tarv bør  

 forblive ved denne. 
Til Opførelsen af Provinsbiblioteket kan anvendes 240,000 Kr. Udgifterne  

 til Lønninger for Bibliotekets Funktionærer, til Indbinding og til  

 Bibliotekets øvrige Drift bevilges ved de aarlige Finanslove. 
Provinsbiblioteket i Aarhus henhører umiddelbart under Ministeriet for  

 Kirke- og Undervisningsvæsenet, der fastsætter de nærmere Bestemmelser om  

 Forretningsgangen ved Biblioteket i Henseende til Udlaan, Aabningstid m.v.  


Hvorefter alle vedkommende sig have at rette. 



 Givet paa Amalienborg, den 22de Marts  

 1897.  


Under Vor Kongelige Haand og Segl. 


 CHRITSIAN R. 


(L. S.) 


 /Bardenfleth. 

Officielle noter
(* 1) Udfærdiget gennem Ministeriet for Kirke- og Undervisningsvæsenet. Se  

 Rigsdagstidenden for 1896-97: Folket. Tid. Sp. 1734-36, 1795-1812, 4610-15,  

 4800; Landst. Tid. Sp. 1013-41, 1111, 1124; Till. A. Sp. 3043-48; Till. B.  

 Sp. 1099.1102: Till. C. Sp. 271-72, 699-700. (Jfr. Rigsdagstidenden for  

 1895-96: Folket. Tid. Sp. 1193-94, 1883-1931; Till. A. Sp. 2945-3000; Till.  

 B. Sp. 1987-2024): 
