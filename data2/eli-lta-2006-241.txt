
  

 Lov  

 om medarbejderindflydelse i SCE-selskaber  

 1)  

1)

  

    


  

 VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:  




 Kapitel 1 
 Lovens anvendelsesområde samt definitioner 

  § 1.  

  

 Loven gælder ved stiftelse af SCE-selskaber, som skal have vedtægtsmæssigt  

 hjemsted i Danmark, og for SCE-selskaber, der har vedtægtsmæssigt hjemsted i  

 Danmark.  



  

 Stk. 2.  

  

 §§ 1-3  

 og 9, § 21, stk. 3 og 4, og §§ 36-40 samt kapitel 7 og 8  

 gælder  

 tillige for juridiske personer med vedtægtsmæssigt hjemsted i Danmark, der  

 deltager i stiftelsen af et SCE-selskab, som skal have vedtægtsmæssigt  

 hjemsted  

 uden for Danmark, eller som er datterselskaber til et SCE-selskab, og  

 driftsenheder beliggende i Danmark, som er driftsenheder af et SCE-selskab.  



  

 Stk. 3.  

  

 Kapitel 2,  

 3 og 4 finder ikke anvendelse for SCE-selskaber, der udelukkende stiftes af  

 fysiske  

 personer eller af fysiske personer og en enkelt anden juridisk person, der  

 tilsammen beskæftiger færre end 50 medarbejdere, eller som beskæftiger 50  

 medarbejdere eller mere i kun én medlemsstat, jf. dog § 42.  





  § 2.  

  

 Ved  

 et SCE-selskab forstås et selskab, der er stiftet i overensstemmelse med  

 Rådets  

 forordning om statut for det europæiske andelsselskab (SCE).  



  

 Stk. 2.  

  

 Ved  

 deltagende juridiske personer forstås de fysiske personer, selskaber og  

 virksomheder,  

 herunder andelsselskaber, der deltager direkte i stiftelsen af et  

 SCE-selskab.  



  

 Stk. 3.  

  

 Ved  

 datterselskab af en juridisk person eller et SCE-selskab forstås i denne lov  

 en  

 virksomhed, som den juridiske person eller SCE-selskabet udøver en  

 bestemmende  

 indflydelse på, jf. § 6 i lov om europæiske samarbejdsudvalg.  



  

 Stk. 4.  

  

 Ved  

 driftsenhed forstås et arbejdssted, der er en del af en juridisk person,  

 såsom  

 en filial, en afdeling eller en tilsvarende enhed.  



  

 Stk. 5.  

  

 Ved berørte  

 datterselskaber eller driftsenheder forstås datterselskaber eller  

 driftsenheder, der er knyttet til en deltagende juridisk person, og som skal  

 være datterselskab eller driftsenhed af et SCE-selskab, når dette stiftes.  



  

 Stk. 6.  

  

 Ved særligt  

 forhandlingsorgan forstås det organ, der nedsættes for at føre forhandlinger  

 med de deltagende juridiske personers kompetente organer om indførelse af  

 ordninger for medarbejderindflydelse i SCE-selskabet.  



  

 Stk. 7.  

  

 Ved repræsentationsorgan  

 forstås medarbejdernes repræsentationsorgan, der nedsættes med henblik på at  

 informere og høre medarbejderne i SCE-selskabet, datterselskaber og  

 driftsenheder og for i givet fald at udøve medarbejdernes medbestemmelsesret  

 i  

 SCE-selskabet.  



  

 Stk. 8.  

  

 I denne lov  

 forstås ved medarbejderindflydelse enhver ordning, herunder information,  

 høring  

 og medbestemmelse, der giver medarbejderne adgang til indflydelse på de  

 afgørelser, SCE-selskabet skal træffe.  



  

 Stk. 9.  

  

 Ved  

 information forstås SCE-selskabets kompetente organs videregivelse af  

 oplysninger til medarbejdernes repræsentanter på et tidspunkt, på en måde og  

 med et indhold, der giver disse grundlag for en stillingtagen. De  

 oplysninger,  

 der skal gives, skal angå SCE-selskabet og ethvert af dets datterselskaber  

 eller driftsenheder, der er beliggende i et andet land, eller angå spørgsmål,  

 der går ud over de besluttende organers beføjelser i ét land.  



  

 Stk. 10.  

  

 Ved høring  

 forstås etablering af dialog og udveksling af synspunkter mellem  

 medarbejdernes  

 repræsentanter og SCE-selskabets kompetente organ på et tidspunkt, på en måde  

 og med et indhold, der sætter medarbejdernes repræsentanter i stand til på  

 grundlag af de modtagne oplysninger at give udtryk for deres mening om det  

 kompetente organs påtænkte foranstaltninger, som der kan tages hensyn til i  

 SCE-selskabets beslutningsproces.  



  

 Stk. 11.  

  

 Ved  

 medbestemmelse forstås den indflydelse, som medarbejderne direkte eller  

 gennem  

 repræsentanter udøver på en juridisk persons virksomhed i kraft af retten til  


  

 1)  

 	  

 at vælge eller udpege  

 nogle af medlemmerne af den juridiske persons tilsyns- eller  

 administrationsorgan  

 eller  


  

 2)  

 	  

 at anbefale eller  

 modsætte sig udnævnelsen af nogle eller alle medlemmer af den juridiske  

 persons  

 tilsyns- eller administrationsorgan.  






 Kapitel 2 
 Det særlige forhandlingsorgan 
  

 Fremgangsmåde  



  § 3.  

  

 Efter  

 offentliggørelsen af en plan for stiftelse af et SCE-selskab skal ledelses-  

 eller administrationsorganerne i samtlige de deltagende juridiske personer så  

 hurtigt som muligt træffe de nødvendige foranstaltninger til at indlede  

 forhandlinger med repræsentanter for de juridiske personers medarbejdere om  

 en  

 ordning for medarbejderindflydelse i SCE-selskabet.  



  

 Stk. 2.  

  

 Som en del  

 af de nødvendige foranstaltninger skal medarbejderne i de deltagende  

 juridiske  

 personer og i de berørte datterselskaber eller driftsenheder gives  

 oplysninger  

 om  


  

 1)  

 	  

 navnene på de  

 deltagende juridiske personer og berørte datterselskaber og driftsenheder,  


  

 2)  

 	  

 antallet af  

 medarbejdere i de forskellige medlemsstater og  


  

 3)  

 	  

 antallet af  

 medarbejdere i de forskellige juridiske personer.  


  

 Nedsættelse  




  § 4.  

  

 Der  

 skal oprettes et særligt forhandlingsorgan, der repræsenterer medarbejderne i  

 de deltagende juridiske personer, berørte datterselskaber og driftsenheder.  

 Hvis der ikke er medarbejdere i nogle af de deltagende juridiske personer,  

 berørte datterselskaber og driftsenheder, kan et SCE-selskab dog stiftes,  

 uden  

 at et særligt forhandlingsorgan er oprettet.  




  § 5.  

  

 Det  

 særlige forhandlingsorgan skal, i forhold til de i §§ 12 og 19 nævnte  

 frister, anses for nedsat 10 uger efter, at medarbejderne i samtlige  

 deltagende  

 juridiske personer, berørte datterselskaber og driftsenheder har modtaget de  

 i  

 § 3, stk. 2, nævnte oplysninger, medmindre andet aftales.  


  

 Antallet af medlemmer i det særlige forhandlingsorgan  




  § 6.  

  

 Pladser i det særlige forhandlingsorgan tildeles i forhold til det antal  

 medarbejdere, som de deltagende juridiske personer, berørte datterselskaber  

 eller driftsenheder beskæftiger i hver stat, hvor direktivet om supplerende  

 bestemmelser til statutten for det europæiske andelsselskab for så vidt angår  

 medarbejderindflydelse er gældende.  



  

 Stk. 2.  

  

 Medarbejderne i hver stat, hvor det i stk. 1 nævnte direktiv er  

 gældende,  

 tildeles en ordinær plads i det særlige forhandlingsorgan for hver 10 pct.  

 eller en del heraf, som medarbejderne i et land udgør af det samlede antal  

 medarbejdere i de deltagende juridiske personer, berørte datterselskaber og  

 driftsenheder i samtlige lande.  




  § 7.  

  

 Stiftes et SCE-selskab ved fusion, tildeles medarbejderne i hver medlemsstat  

 det antal yderligere pladser, som er nødvendige for at sikre, at et medlem  

 fra  

 hvert af de ophørende andelsselskaber, der er registreret i og har  

 medarbejdere  

 i den pågældende medlemsstat, er repræsenteret. Antallet af yderligere  

 pladser  

 kan dog ikke overstige 20 pct. af de ordinære pladser.  



  

 Stk. 2.  

  

 Overstiger  

 antallet af deltagende andelsselskaber det samlede antal pladser, skal de  

 yderligere  

 pladser tildeles medarbejderne i de andelsselskaber, der har flest  

 medarbejdere, og som ikke er tildelt en ordinær plads i medfør af § 6.  




  § 8.  

  

 Enhver medarbejder, der er ansat i deltagende juridiske personer, berørte  

 datterselskaber og driftsenheder på tidspunktet for meddelelse af  

 informationerne i henhold til § 3, indgår i opgørelsen af antal  

 beskæftigede.  


  

 Valg af repræsentanter til det særlige  

 forhandlingsorgan i Danmark  




  § 9.  

  

 Medlemmer af det særlige forhandlingsorgan, der vælges i Danmark, vælges  

 blandt  

 de ansatte af medarbejderrepræsentanterne i samarbejdsudvalgene i deltagende  

 juridiske personer, berørte datterselskaber og driftsenheder. Hvor  

 samarbejdsudvalg ikke er oprettet, vælges medlemmerne af  

 tillidsrepræsentanterne.  

 Hvis der ikke er valgt tillidsrepræsentanter, eller hvis det aftales mellem  

 ledelsen  

 og de ordinære repræsentanter for lønmodtagerne, vælges medlemmerne af  

 samtlige  

 lønmodtagere. Når medlemmer af det særlige forhandlingsorgan vælges blandt  

 samtlige lønmodtagere, opstilles om muligt kandidater af begge køn.  



  

 Stk. 2.  

  

 Såfremt der  

 inden valget stilles krav herom, kan samarbejdsudvalget eller gruppen af  

 tillidsrepræsentanter  

 suppleres med repræsentanter for grupper, der ikke er repræsenteret gennem de  

 ordinære samarbejdsudvalgsmedlemmer eller tillidsrepræsentanter.  


  

 Det særlige forhandlingsorgans opgaver  




  § 10.  

  

 De  

 kompetente organer i de deltagende selskaber skal informere det særlige  

 forhandlingsorgan om planen for og forløbet af stiftelsen af SCE-selskabet,  

 indtil selskabet registreres.  

 	  




  § 11.  

  

 Det særlige forhandlingsorgan kan forhandle med de deltagende juridiske  

 personer om en aftale, der fastsætter ordninger for medarbejderindflydelse i  

 SCE-selskabet. Aftalen skal være skriftlig.  




  § 12.  

  

 Forhandlingerne skal indledes, når det særlige forhandlingsorgan er nedsat,  

 og  

 kan fortsætte i 6 måneder.  



  

 Stk. 2.  

  

 Parterne  

 kan i fællesskab beslutte at fortsætte forhandlingerne ud over den i  

 stk. 1 nævnte periode i indtil 1 år fra tidspunktet for nedsættelsen af  

 det særlige forhandlingsorgan.  




  § 13.  

  

 Det særlige forhandlingsorgan kan i forbindelse med forhandlingerne anmode om  

 bistand til sit arbejde fra sagkyndige, som det selv udpeger, eksempelvis fra  

 europæiske faglige organisationer. Hvis det er hensigtsmæssigt for at skabe  

 sammenhæng og konsekvens ud over det nationale niveau, kan disse sagkyndige  

 være til stede som rådgivere ved forhandlingerne med selskabets kompetente  

 organ,  

 når det særlige forhandlingsorgan har anmodet herom.  



  

 Stk. 2.  

  

 De  

 deltagende juridiske personer afholder udgifterne i forbindelse med  

 forhandlingerne og det særlige forhandlingsorgans virksomhed, herunder  

 udgiften  

 til mindst én sagkyndig.  


  

 Afstemning i det særlige forhandlingsorgan  




  § 14.  

  

 Det særlige forhandlingsorgan træffer sine beslutninger med simpelt flertal  

 af  

 medlemmer, som endvidere skal repræsentere et flertal af medarbejderne,  

 medmindre andet følger af §§ 15 og 16.  



  

 Stk. 2.  

  

 Hvert  

 medlem af forhandlingsorganet har én stemme.  




  § 15.  

  

 Hvis forhandlingerne fører til en indskrænkning af medbestemmelsesretten,  

 skal  

 mindst to tredjedele af medlemmerne af det særlige forhandlingsorgan, som  

 repræsenterer mindst to tredjedele af medarbejderne fra mindst to lande,  

 stemme  

 herfor.  



  

 Stk. 2.  

  

 Stk. 1  

 finder kun anvendelse, når stiftelsen af et SCE-selskab sker ved fusion og  

 mindst 25 pct. af det samlede antal medarbejdere i samtlige deltagende  

 andelsselskaber er omfattet af medbestemmelsesordningen eller SCE-selskabet  

 stiftes på enhver anden måde, hvis medbestemmelsesordningen omfatter mindst  

 50  

 pct. af det samlede antal medarbejdere i de deltagende juridiske personer.  



  

 Stk. 3.  

  

 Medbestemmelsesretten  

 er indskrænket, hvis andelen af medlemmerne af SCE-selskabets tilsyns- eller  

 administrationsorgan bliver mindre end den største andel, som medarbejderne  

 har  

 haft adgang til at råde over i mindst én af de deltagende juridiske personer.  



  

 Stk. 4.  

  

 Hvis der er  

 forskellige former for medbestemmelse i de deltagende juridiske personer, kan  

 det særlige forhandlingsorgan træffe beslutning om, hvilken af disse former  

 der  

 skal indføres i SCE-selskabet. Hvis det særlige forhandlingsorgan ikke  

 træffer  

 en sådan beslutning, vil den form for medbestemmelse, der omfatter flest  

 medarbejdere i samtlige deltagende juridiske personer, berørte  

 datterselskaber  

 og driftsenheder, være gældende i SCE-selskabet.  



  

 Stk. 5.  

  

 Det særlige  

 forhandlingsorgan underretter de kompetente organer i de deltagende juridiske  

 personer om den beslutning, der træffes i medfør af stk. 4.  


  

 Ingen forhandlinger  




  § 16.  

  

 Det særlige forhandlingsorgan kan med mindst to tredjedele af stemmerne fra  

 medlemmer, der repræsenterer mindst to tredjedele af medarbejderne, som er  

 beskæftiget i mindst to lande, beslutte ikke at indlede forhandlinger eller  

 at  

 afbryde forhandlingerne og i stedet støtte sig på gældende regler om  

 information og høring af medarbejderne i de lande, hvor SCE-selskabet har  

 medarbejdere.  



  

 Stk. 2.  

  

 Stiftes et  

 SCE-selskab ved omdannelse, finder stk. 1 ikke anvendelse, hvis der er  

 medbestemmelse i det andelsselskab, der skal omdannes.  



  

 Stk. 3.  

  

 Det særlige  

 forhandlingsorgan indkaldes tidligst 2 år efter, at en beslutning er truffet  

 i  

 henhold til stk. 1, hvis der skriftligt anmodes herom af mindst 10 pct.  

 af  

 medarbejderne i SCE-selskabet, dets datterselskaber og driftsenheder eller  

 medarbejdernes repræsentanter, medmindre parterne enes om andet.  




  § 17.  

  

 En  

 aftale om medarbejderindflydelse, jf. § 11, skal mindst fastsætte  

 følgende:  


  

 1)  

 	  

 Aftalens  

 anvendelsesområde.  


  

 2)  

 	  

 Sammensætningen af  

 samt antallet af medlemmer og fordelingen af pladser i det  

 repræsentationsorgan,  

 der skal være i dialog med SCE-selskabets kompetente organ som led i  

 informationen  

 og høringen af medarbejderne i dette og berørte datterselskaber og  

 driftsenheder.  


  

 3)  

 	  

 Repræsentationsorganets  

 beføjelser og proceduren for information og høring af organet.  


  

 4)  

 	  

 Hyppigheden af  

 repræsentationsorganets møder.  


  

 5)  

 	  

 De finansielle og  

 materielle midler, som stilles til rådighed for repræsentationsorganet.  


  

 6)  

 	  

 De nærmere regler for  

 gennemførelse af informations- og høringsprocedurer, hvis parterne under  

 forhandlingerne beslutter at indføre sådanne i stedet for at nedsætte et  

 repræsentationsorgan.  


  

 7)  

 	  

 Indholdet af  

 ordninger om medbestemmelse, hvis parterne under forhandlingerne beslutter at  

 indføre sådanne, herunder  


  

 a)  

 	  

 det antal medlemmer i  

 SCE-selskabets tilsyns- eller administrationsorgan, som medarbejderne har ret  

 til at vælge, udpege, anbefale eller modsætte sig,  


  

 b)  

 	  

 de nærmere regler  

 for, hvorledes medarbejderne kan vælge, udpege, anbefale eller modsætte sig  

 udpegning af disse medlemmer, og  


  

 c)  

 	  

 disse medlemmers rettigheder.  


  

 8)  

 	  

 Aftalens  

 ikrafttrædelsesdato, varighed, tilfælde, hvor aftalen bør genforhandles, og  

 genforhandlingsproceduren.  



  

 Stk. 2.  

  

 Aftalen kan  

 fastsætte ordninger for medarbejderes ret til at deltage i  

 generalforsamlinger  

 eller sektions- eller sektormøder i overensstemmelse med artikel 9 i  

 direktivet  

 om supplerende bestemmelser til statutten for det europæiske andelsselskab  

 for  

 så vidt angår medarbejderindflydelse og artikel 59, stk. 4, i forordning  

 om statut for det europæiske andelsselskab (SCE).  




  § 18.  

  

 Hvis et SCE-selskab stiftes ved omdannelse, skal aftaler om  

 medarbejderindflydelse fastsætte mindst samme niveau for alle aspekter af  

 medarbejderindflydelse som det, der findes i det andelsselskab, der skal  

 omdannes  

 til et SCE-selskab.  






 Kapitel 3 
 Referencebestemmelser 
  

 Nedsættelse af og kompetence for repræsentationsorganet  



  § 19.  

  

 Der nedsættes et repræsentationsorgan for information og høring efter  

 reglerne  

 i dette kapitel, når  


  

 1)  

 	  

 parterne er enige om  

 det eller  


  

 2)  

 	  

 der inden for den i  

 § 12 nævnte frist ikke er indgået nogen aftale som anført i § 11 og  

 det kompetente organ i hver af de deltagende juridiske personer beslutter at  

 gennemføre stiftelsen og det særlige forhandlingsorgan ikke har truffet den  

 beslutning, der er nævnt i § 16.  




  § 20.  

  

 Repræsentationsorganet har kun kompetence med hensyn til information og  

 høring  

 om spørgsmål, der vedrører SCE-selskabet, datterselskaber eller  

 driftsenheder,  

 der er beliggende i et andet land, eller vedrører spørgsmål, der går ud over  

 de  

 beføjelser, de besluttende organer i datterselskaber eller driftsenheder har  

 i  

 ét land.  




  § 21.  

  

 Repræsentationsorganet består af medarbejdere i SCE-selskabet og dettes  

 datterselskaber. Medlemmerne vælges af medarbejderrepræsentanterne eller i  

 mangel heraf af alle medarbejderne.  



  

 Stk. 2.  

  

 Medarbejderne  

 i hver stat, hvor direktivet om supplerende bestemmelser til statutten for  

 det  

 europæiske andelsselskab for så vidt angår medarbejderindflydelse er  

 gældende,  

 skal tildeles en plads i repræsentationsorganet for hver 10 pct. eller en del  

 heraf, som medarbejderne i et land udgør af det samlede antal medarbejdere i  

 SCE-selskabet, datterselskaber og driftsenheder i samtlige lande.  



  

 Stk. 3.  

  

 Medlemmer  

 af repræsentationsorganet, der vælges i Danmark, vælges blandt de ansatte af  

 medarbejderrepræsentanterne i samarbejdsudvalgene. Hvor samarbejdsudvalg ikke  

 er oprettet, vælges medlemmerne af tillidsrepræsentanterne. Hvis der ikke er  

 valgt tillidsrepræsentanter, eller hvis det aftales mellem ledelsen og de  

 ordinære repræsentanter for lønmodtagerne, vælges medlemmerne af samtlige  

 lønmodtagere.  

 Når medlemmer af det særlige forhandlingsorgan vælges blandt samtlige  

 lønmodtagere, opstilles om muligt kandidater af begge køn.  



  

 Stk. 4.  

  

 Såfremt der  

 inden valget stilles krav herom, kan samarbejdsudvalget eller gruppen af  

 tillidsrepræsentanter  

 suppleres med repræsentanter for grupper, der ikke er repræsenteret gennem de  

 ordinære samarbejdsudvalgsmedlemmer eller tillidsrepræsentanter.  



  

 Stk. 5.  

  

 Hvis  

 repræsentationsorganet består af mere end 10 medlemmer, vælger organet blandt  

 disse et forretningsudvalg, der højst må bestå af 3 medlemmer.  



  

 Stk. 6.  

  

 Repræsentationsorganet  

 vedtager selv sin forretningsorden.  




  § 22.  

  

 SCE-selskabets kompetente organ skal underrettes om sammensætningen af  

 repræsentationsorganet.  




  § 23.  

  

 Repræsentationsorganet skal en gang om året undersøge, om forandringer inden  

 for SCE-selskabet, dets datterselskaber og driftsenheder medfører, at  

 fordelingen af pladser, jf. § 21, stk. 2, ville være anderledes. I  

 så  

 fald skal repræsentationsorganet konstituere sig på ny, så forandringerne  

 afspejler sig i sammensætningen, i overensstemmelse med det i § 21,  

 stk. 2, anførte om fordeling af pladser.  




  § 24.  

  

 4  

 år efter at repræsentationsorganet er nedsat efter reglerne i dette kapitel,  

 skal repræsentationsorganet overveje, hvorvidt der er behov for at indlede  

 forhandlinger med henblik på indgåelsen af den aftale, der er nævnt i  

 § 11, eller om repræsentationsorganet skal fortsætte som hidtil.  



  

 Stk. 2.  

  

 Bestemmelserne om indholdet af en aftale om nedsættelse af et  

 repræsentationsorgan i § 17 finder tilsvarende anvendelse for  

 repræsentationsorganet, hvis det besluttes at indlede forhandlinger i henhold  

 til stk. 1.  



  

 Stk. 3.  

  

 Hvis der  

 ikke er indgået nogen aftale i henhold til stk. 1, når den i § 12  

 anførte frist herfor er udløbet, fortsætter repræsentationsorganet som hidtil  

 efter reglerne i dette kapitel.  


  

 Møde  




  § 25.  

  

 Repræsentationsorganet har krav på at mødes med SCE-selskabets kompetente  

 organ  

 mindst en gang om året på grundlag af regelmæssige rapporter, der udarbejdes  

 af  

 det kompetente organ, om udviklingen i SCE-selskabets aktiviteter og  

 planlægning. De lokale ledelser underrettes herom.  



  

 Stk. 2.  

  

 Inden mødet  

 skal SCE-selskabet give repræsentationsorganet dagsordener for møder i  

 administrations-,  

 ledelses- eller tilsynsorganet og kopier af alle dokumenter, der forelægges  

 generalforsamlingen.  



  

 Stk. 3.  

  

 Mødet skal  

 navnlig vedrøre SCE-selskabets struktur, den økonomiske og finansielle  

 situation,  

 den forventede udvikling i aktiviteterne og af produktion og salg,  

 initiativer  

 med hensyn til virksomhedernes sociale ansvar, den forventede  

 beskæftigelsessituation og -tendens, investeringer, væsentlige ændringer i  

 organisationen, indførelse af nye arbejdsmetoder eller  

 fremstillingsprocesser,  

 produktionsoverførsel, fusioner, nedskæringer eller lukning af virksomheder,  

 driftsenheder eller væsentlige dele heraf og kollektive afskedigelser.  




  § 26.  

  

 Under ganske særlige omstændigheder, der har væsentlig indflydelse på  

 medarbejdernes interesser, herunder navnlig udflytning, lukning af  

 driftsenheder eller virksomheder, overførsel eller kollektive afskedigelser,  

 har repræsentationsorganet krav på at blive informeret.  



  

 Stk. 2.  

  

 Repræsentationsorganet  

 eller, hvis repræsentationsorganet navnlig i hastende tilfælde beslutter  

 dette,  

 forretningsudvalget har under de i stk. 1 nævnte omstændigheder efter  

 anmodning krav på at mødes med SCE-selskabets kompetente organ eller med  

 repræsentanter med egen beslutningskompetence på et hvilket som helst mere  

 relevant ledelsesniveau inden for SCE-selskabet for at blive informeret og  

 hørt  

 om foranstaltninger, der har væsentlig indflydelse på medarbejdernes  

 interesser.  



  

 Stk. 3.  

  

 I de  

 tilfælde, hvor SCE-selskabets kompetente organ beslutter ikke at handle i  

 overensstemmelse med repræsentationsorganets udtalelse, har  

 repræsentationsorganet ret til et yderligere møde med SCE-selskabets  

 kompetente  

 organ i forsøget på at nå til enighed.  



  

 Stk. 4.  

  

 Hvis der  

 holdes møde med forretningsudvalget, skal de medlemmer af  

 repræsentationsorganet,  

 som repræsenterer medarbejdere, der er direkte berørt af de pågældende  

 foranstaltninger, også have ret til at deltage.  



  

 Stk. 5.  

  

 Ovennævnte  

 møder får ikke indflydelse på SCE-selskabets kompetente organs beføjelser.  



  

 Stk. 6.  

  

 Inden møder  

 med SCE-selskabets kompetente organ har repræsentationsorganet eller  

 forretningsudvalget,  

 om fornødent i udvidet sammensætning i overensstemmelse med stk. 4, ret  

 til at holde møde, uden at SCE-selskabets kompetente organs repræsentanter er  

 til stede.  




  § 27.  

  

 Medlemmerne af repræsentationsorganet underretter, jf. dog § 45, stk. 1,  

 om tavshedspligt, medarbejderrepræsentanterne i SCE-selskabet,  

 datterselskaber  

 og driftsenheder om indholdet og resultatet af de informations- og  

 høringsprocedurer,  

 der er iværksat efter dette kapitel.  




  § 28.  

  

 Repræsentationsorganet eller forretningsudvalget kan lade sig bistå af  

 særlige  

 sagkyndige efter medlemmernes eget valg.  




  § 29.  

  

 Repræsentationsorganets medlemmer skal have fri med løn til efteruddannelse,  

 hvis det er nødvendigt for varetagelsen af deres opgaver i  

 repræsentationsorganet.  




  § 30.  

  

 Repræsentationsorganets udgifter afholdes af SCE-selskabet, der skal stille  

 tilstrækkelige midler til rådighed for organets medlemmer til, at de kan  

 varetage deres opgaver på passende måde.  



  

 Stk. 2.  

  

 SCE-selskabet  

 afholder specielt udgifterne til tilrettelæggelse af møderne og tolkning,  

 opholds-  

 og rejseudgifter for medlemmerne af repræsentationsorganet og  

 forretningsudvalget samt for mindst én særlig sagkyndig, medmindre andet er  

 aftalt.  




  § 31.  

  

 Beskæftigelsesministeren kan fastsætte budgetregler for  

 repræsentationsorganets  

 drift.  






 Kapitel 4 
 Referencebestemmelser om medbestemmelse 

  § 32.  

  

 Bestemmelserne om medbestemmelse i dette kapitel finder anvendelse i følgende  

 tilfælde:  


  

 1)  

 	  

 SCE-selskabet stiftes  

 ved omdannelse, og regler om medbestemmelse i tilsyns- eller  

 administrationsorganet  

 fandt anvendelse i et andelsselskab, der omdannes til et SCE-selskab.  


  

 2)  

 	  

 SCE-selskabet stiftes  

 ved fusion, og en eller flere former for medbestemmelse inden SCE-selskabets  

 registrering  


  

 a)  

 	  

 omfattede mindst 25  

 pct. af det samlede antal medarbejdere i alle de deltagende andelsselskaber  

 eller  


  

 b)  

 	  

 fandt anvendelse i  

 mindst et deltagende andelsselskab, og det særlige forhandlingsorgan træffer  

 beslutning om anvendelse af bestemmelserne om medbestemmelse i dette kapitel.  


  

 3)  

 	  

 SCE-selskabet stiftes  

 på enhver anden måde, hvis en eller flere former for medbestemmelse inden  

 SCE-selskabets registrering fandt anvendelse i et eller flere deltagende  

 selskaber og omfattede  


  

 a)  

 	  

 mindst 50 pct. af det  

 samlede antal medarbejdere i alle deltagende juridiske personer eller  


  

 b)  

 	  

 medarbejdere i mindst  

 én deltagende juridisk person og det særlige forhandlingsorgan træffer  

 beslutning om anvendelse af bestemmelserne om medbestemmelse i dette kapitel.  



  

 Stk. 2.  

  

 De  

 kompetente organer i deltagende juridiske personer skal underrettes om de  

 beslutninger, det særlige forhandlingsorgan måtte træffe i henhold til  

 stk. 1.  




  § 33.  

  

 Stiftes et SCE-selskab ved omdannelse, og fandt reglerne i en medlemsstat  

 vedrørende medarbejdernes medbestemmelse i tilsyns- eller  

 administrationsorganet anvendelse inden registreringen, finder alle dele af  

 medbestemmelsesordningen fortsat anvendelse i SCE-selskabet.  



  

 Stk. 2.  

  

 I andre  

 tilfælde af stiftelse af et SCE-selskab har medarbejderne i SCE-selskabet,  

 datterselskaber og driftsenheder eller repræsentationsorganet ret til at  

 vælge,  

 udpege, anbefale eller modsætte sig udpegelsen af et antal af medlemmerne af  

 SCE-selskabets tilsyns- eller administrationsorgan, som svarer til den størst  

 mulige andel af pladser, medarbejderne kunne råde over i de deltagende  

 juridiske personers kompetente organer inden SCE-selskabets registrering.  




  § 34.  

  

 Hvis der ikke fandtes bestemmelser om medbestemmelse i de deltagende  

 juridiske  

 personer inden SCE-selskabets registrering, er SCE-selskabet ikke forpligtet  

 til at indføre bestemmelser om medarbejdermedbestemmelse.  




  § 35.  

  

 Repræsentationsorganet beslutter,  


  

 1)  

 	  

 hvordan pladser i  

 tilsyns- eller administrationsorganet fordeles mellem de medlemmer, der  

 repræsenterer  

 medarbejderne i de stater, hvor direktivet om supplerende bestemmelser til  

 statutten for det europæiske andelsselskab for så vidt angår  

 medarbejderindflydelse er gældende, eller  


  

 2)  

 	  

 hvordan medarbejderne  

 i SCE-selskabet kan anbefale eller modsætte sig udpegelsen af medlemmerne i  

 disse organer i forhold til den del af SCE-selskabets medarbejdere, der er  

 beskæftiget i hver stat.  




  § 36.  

  

 Hvis  

 der forud for stiftelsen af SCE-selskabet i vedtægter eller ved aftale i et  

 eller flere danske deltagende andelsselskaber var fastsat én fremgangsmåde i  

 forbindelse  

 med valg af medarbejderrepræsentanter til bestyrelsen, finder denne  

 fremgangsmåde anvendelse i forbindelse med valg af repræsentanter til de  

 pladser i SCE-selskabets tilsyns- eller administrationsorgan, der i henhold  

 til  

 § 35 er tildelt repræsentanter for medarbejderne i Danmark.  



  

 Stk. 2.  

  

 Hvis der  

 forud for stiftelsen af SCE-selskabet i vedtægter eller ved aftale i to eller  

 flere danske deltagende andelsselskaber var fastsat indbyrdes forskellige  

 fremgangsmåder i forbindelse med valg af medarbejderrepræsentanter til  

 bestyrelsen, skal den fremgangsmåde, der fandt anvendelse i forhold til flest  

 medarbejdere blandt samtlige medarbejdere i de danske deltagende  

 andelsselskaber,  

 anvendes i forbindelse med valg af repræsentanter til de pladser i  

 SCE-selskabets  

 tilsyns- eller administrationsorgan, der i henhold til § 35 er tildelt  

 repræsentanter for medarbejderne i Danmark.  



  

 Stk. 3.  

  

 Hvis der  

 ikke forud for stiftelsen af SCE-selskabet var fastsat en eller flere  

 fremgangsmåder i forbindelse med valg af medarbejderrepræsentanter til  

 bestyrelsen som nævnt i stk. 1 og 2, finder den i §§ 37-40  

 beskrevne  

 fremgangsmåde anvendelse i forbindelse med valg til de pladser i  

 SCE-selskabets  

 tilsyns- eller administrationsorgan, der i henhold til § 35 er tildelt  

 repræsentanter for medarbejderne i Danmark.  



  

 Stk. 4.  

  

 Hvis der i  

 en vedtægt eller aftale, som fastsætter en fremgangsmåde, der i medfør af  

 stk. 1 eller 2 skal anvendes i forbindelse med valg af repræsentanter  

 til  

 de pladser i SCE-selskabets tilsyns- eller administrationsorgan, der i  

 henhold  

 til § 35 er tildelt repræsentanter for medarbejderne i Danmark, tillige  

 er  

 fastsat en fremgangsmåde, som kan bruges i forbindelse med valg af  

 medarbejdere  

 eller medarbejderrepræsentanter, der i henhold til § 44, nr. 2 og 3, er  

 berettiget til at deltage i generalforsamlingen eller i et eventuelt  

 sektions-  

 eller sektormøde med stemmeret, anvendes denne fremgangsmåde.  



  

 Stk. 5.  

  

 Beskæftigelsesministeren  

 kan efter forhandling med arbejdsmarkedets parter fastsætte regler for,  

 hvorledes medarbejdere eller medarbejderrepræsentanter, der i henhold til  

 § 44, nr. 2 og 3, er berettiget til at deltage i generalforsamlingen  

 eller  

 i et eventuelt sektions- eller sektormøde med stemmeret, vælges i de  

 tilfælde,  

 hvor der ikke i henhold til stk. 4 er en anvendelig fremgangsmåde  

 herfor.  




  § 37.  

  

 Juridiske personer med hjemsted i Danmark, som beskæftiger medarbejdere, der  

 er  

 tildelt plads i SCE-selskabets tilsyns- eller administrationsorgan, jf.  

 § 35, sørger for, at der nedsættes et valgudvalg. Er alle medarbejderne  

 ansat i driftsenheder under juridiske personer med hjemsted uden for Danmark,  

 sørger ledelsen af disse driftsenheder for, at der nedsættes et valgudvalg.  



  

 Stk. 2.  

  

 Valgudvalget sammensættes af repræsentanter for medarbejderne i Danmark og  

 for  

 ledelsen. Flertallet af valgudvalgets medlemmer skal bestå af repræsentanter  

 for medarbejderne, og mindst et af medlemmerne skal være medlem af det  

 kompetente organ i en af de juridiske personer eller af ledelsen af en af  

 driftsenhederne, jf. stk. 1.  



  

 Stk. 3.  

  

 Medarbejdernes  

 repræsentanter i valgudvalget vælges blandt medarbejderne af de juridiske  

 personers repræsentationsorgan eller samarbejdsudvalg. Det skal så vidt  

 muligt  

 sikres, at interesserne for samtlige medarbejdere i Danmark er repræsenteret  

 i  

 valgudvalget. De øvrige medlemmer vælges af de juridiske personers kompetente  

 organ eller driftsenhedernes ledelse, jf. stk. 1.  



  

 Stk. 4.  

  

 Hvis der  

 ikke findes repræsentationsorgan eller samarbejdsudvalg i de juridiske  

 personer, udpeger de juridiske personers kompetente organ medarbejdernes  

 repræsentanter i valgudvalget blandt den juridiske persons medarbejdere. Er  

 alle medarbejderne ansat i en driftsenhed under en juridisk person med  

 hjemsted  

 uden for Danmark, udpeger driftsenhedens ledelse medarbejdernes  

 repræsentanter  

 i valgudvalget blandt driftsenhedens medarbejdere. Er der i den juridiske  

 person eller driftsenheden valgt tillidsrepræsentanter, skal disse så vidt  

 muligt være repræsenteret.  




  § 38.  

  

 Valgudvalget fastsætter efter forhandling med de juridiske personers  

 kompetente  

 organ eller driftsenhedernes ledelse, jf. § 37, stk. 1, datoen for  

 valget og sørger for, at alle medarbejderne får rimelig adgang til at gøre  

 sig  

 bekendt med datoen.  



  

 Stk. 2.  

  

 Valgudvalget bekendtgør valgdatoen for medarbejderne mindst 6 uger og højst  

 10  

 uger før den fastsatte valgdato. Hvis der blandt medarbejderne er  

 beskæftigede  

 på skibe i udenrigsfart, bekendtgøres valgdatoen for medarbejderne med en  

 frist  

 på mindst 9 uger og højst 20 uger.  



  

 Stk. 3.  

  

 Bekendtgørelsen om valgdatoen skal indeholde  


  

 1)  

 	  

 oplysning om antallet  

 af medlemmer, medarbejderne skal vælge, og  


  

 2)  

 	  

 indkaldelse af  

 forslag fra medarbejderne til personer, der skal opstilles til valget som  

 medlemmer  

 af det kompetente organ eller som suppleanter, samt datoen, som skal ligge  

 mindst 4 uger før valgdatoen, hvor indlevering af forslag senest kan ske.  




  § 39.  

  

 Valgudvalget undersøger, om de foreslåede kandidater er medarbejdere i  

 Danmark  

 og villige til at modtage valg. Valgudvalget lader fremstille stemmesedler,  

 på  

 hvilke kandidaternes navne er anført i alfabetisk orden for henholdsvis  

 medlemmer af SCE-selskabets kompetente organ og suppleanter.  




  § 40.  

  

 Valgudvalget drager omsorg for valgets afholdelse og optælling af stemmerne.  

 Valgresultat og de valgtes navne og bopæle meddeles straks til SCE-selskabets  

 kompetente organ og de valgte, ligesom det bekendtgøres for medarbejderne.  




  § 41.  

  

 Medlemmer af SCE-selskabets tilsyns- eller administrationsorgan, der er  

 valgt,  

 udpeget eller anbefalet af repræsentationsorganet eller af medarbejderne, har  

 samme rettigheder, pligter og ansvar som de øvrige medlemmer.  






 Kapitel 5 
 Medarbejderindflydelse i visse SCE-selskaber  



  § 42.  

  

 For  

 SCE-selskaber, der udelukkende er stiftet af fysiske personer eller af en  

 enkelt juridisk person og fysiske personer, og som tilsammen beskæftiger  

 færre  

 end 50 medarbejdere, eller som beskæftiger 50 medarbejdere eller mere i kun  

 ét  

 land, reguleres medarbejderindflydelsen i  


  

 1)  

 	  

 selve SCE-selskabet  

 af de bestemmelser om medarbejderindflydelse, der i øvrigt er gældende i det  

 land, hvor SCE-selskabet har vedtægtsmæssigt hjemsted, og i  


  

 2)  

 	  

 datterselskaber og  

 driftsenheder af de bestemmelser om medarbejderindflydelse, der i øvrigt er  

 gældende i det land, hvor det pågældende datterselskab eller den pågældende  

 driftsenhed er beliggende.  



  

 Stk. 2.  

  

 Hvis det  

 vedtægtsmæssige hjemsted for et SCE-selskab, der er nævnt i stk. 1,  

 flyttes fra et land til et andet, hvor direktivet om supplerende bestemmelser  

 til statutten for det europæiske andelsselskab for så vidt angår  

 medarbejderindflydelse  

 er gældende, og hvis der er medbestemmelse i SCE-selskabet, bevarer  

 medarbejderne mindst samme ret til medbestemmelse, som de havde inden  

 flytningen.  




  § 43.  

  

 Hvis  

 der efter registreringen af et SCE-selskab som nævnt i § 42 fremsættes  

 en  

 anmodning herom fra mindst en tredjedel af det samlede antal medarbejdere i  

 SCE-selskabet, datterselskaber og driftsenheder i mindst to lande, eller hvis  

 det samlede antal medarbejdere når op på eller overstiger 50 i mindst to  

 lande,  

 finder bestemmelserne i kapitel 2, 3 og 4 tilsvarende anvendelse. I så fald  

 erstattes  

 »deltagende juridiske personer« og »berørte datterselskaber og driftsenheder«  

 med henholdsvis »SCE-selskabet« og »SCE-selskabets datterselskaber og  

 driftsenheder«.  






 Kapitel 6 
 Deltagelse i generalforsamlingen og sektions-  

 og sektormøder 

  § 44.  

  

 Medarbejderne  

 i SCE-selskabet eller deres repræsentanter er med de begrænsninger, der  

 fremgår  

 af artikel 59, stk. 4, i forordning om statut for det europæiske  

 andelsselskab (SCE), berettiget til at deltage i generalforsamlingen eller i  

 et  

 eventuelt sektions- eller sektormøde med stemmeret, hvis  


  

 1)  

 	  

 parterne har fastsat  

 det i den aftale, der er beskrevet i § 17,  


  

 2)  

 	  

 et andelsselskab,  

 hvor en sådan ordning gælder, omdannes til et SCE-selskab eller  


  

 3)  

 	  

 et deltagende  

 andelsselskab i et SCE-selskab, der er stiftet på anden måde end ved  

 omdannelse, havde en sådan ordning, og hvis  


  

 a)  

 	  

 parterne ikke kan  

 enes om en aftale med et indhold som beskrevet i § 17 inden for den i  

 § 12 nævnte frist,  


  

 b)  

 	  

 bestemmelserne i  

 kapitel 4 finder anvendelse og  


  

 c)  

 	  

 det deltagende  

 andelsselskab, der havde en sådan ordning, havde den største grad af  

 medbestemmelse,  

 jf. definitionen i § 2, stk. 11, blandt alle de deltagende  

 andelsselskaber forud for SCE-selskabets registrering.  






 Kapitel 7 
 Fortrolighed m.v. 

  § 45.  

  

 Hvor hensynet til interesser i deltagende juridiske personer, berørte  

 datterselskaber og driftsenheder samt SCE-selskabet, datterselskaber og  

 driftsenheder tilsiger det, kan deltagende juridiske personer eller  

 SCE-selskabets tilsyns- eller administrationsorgan i konkrete tilfælde  

 pålægge  

 medlemmerne af det særlige forhandlingsorgan og repræsentationsorganet samt  

 særlige sagkyndige, der måtte bistå dem, tavshedspligt. Tavshedspligten  

 gælder  

 også efter udløbet af medlemmernes valgperiode.  



  

 Stk. 2.  

  

 SCE-selskabets tilsyns- eller administrationsorgan eller det kompetente organ  

 i  

 en deltagende juridisk person kan undlade at videregive oplysninger til  

 medlemmerne af det særlige forhandlingsorgan, af repræsentationsorganet eller  

 af forretningsudvalget, hvis det er nødvendigt af hensyn til SCE-selskabets  

 interesser,  

 fordi det vil genere eller skade selskabet.  




  § 46.  

  

 § 45 gælder tillige, hvor der er aftalt en informations- og  

 høringsprocedure, jf. § 11.  




  § 47.  

  

 Medarbejderrepræsentanter, herunder medlemmerne af det særlige  

 forhandlingsorgan og repræsentationsorganet, er beskyttet mod afskedigelse  

 eller anden forringelse af deres forhold på samme måde som  

 tillidsrepræsentanter inden for vedkommende eller tilsvarende faglige område.  



  

 Stk. 2.  

  

 Beskyttelsen i stk. 1 gælder også for medarbejderrepræsentanter i  

 SCE-selskabets  

 tilsyns- og administrationsorgan.  




  § 48.  

  

 Hvis der inden 2 år efter registreringen af et SCE-selskab finder ændringer  

 sted i SCE-selskabet, dets datterselskaber eller driftsenheder og ændringerne  

 ville have betydet, at anvendelsen af denne lovs bestemmelser havde ført til  

 et  

 andet resultat, hvis ændringerne var gennemført inden stiftelsen af  

 SCE-selskabet, skal der finde en ny forhandling om medarbejderindflydelse  

 sted.  

 For denne forhandling gælder,  


  

 1)  

 	  

 at den skal indledes  

 på begæring af repræsentationsorganet eller medarbejderrepræsentanterne i  

 juridiske personer, datterselskaber eller driftsenheder, der bliver en del af  

 SCE-selskabet efter stiftelsen, og  


  

 2)  

 	  

 at denne lovs kapitel  

 2 finder tilsvarende anvendelse, idet  


  

 a)  

 	  

 »SCE-selskabet,  

 datterselskaber og driftsenheder« erstatter »deltagende juridiske personer«,  


  

 b)  

 	  

 »repræsentationsorganet«  

 eller eventuelle organer nedsat med henblik på gennemførelse af informations-  

 og høringsprocedurer i henhold til § 17, stk. 1, nr. 6, erstatter  

 »det særlige forhandlingsorgan« og  


  

 c)  

 	  

 »datoen for  

 SCE-selskabets registrering« erstattes med »når forhandlingerne afsluttes,  

 uden  

 at en aftale, jf. § 11, er indgået«.  



  

 Stk. 2.  

  

 Hvis det  

 godtgøres, at hensigten med ændringer som anført i stk. 1 ikke har været  

 at begrænse medarbejdernes indflydelse, skal der ikke finde en ny forhandling  

 sted.  



  

 Stk. 3.  

  

 Hvis det på  

 andet grundlag end ændringer af SCE-selskabet efter stiftelsen kan fastslås,  

 at  

 hensigten med stiftelsen af SCE-selskabet fortrinsvis har været at begrænse  

 medarbejdernes indflydelse, skal der finde en ny forhandling sted som anført  

 i  

 stk. 1.  






 Kapitel 8 
 Sanktioner 

  § 49.  

  

 Med bøde straffes den, der videregiver oplysninger, der i medfør af  

 § 45,  

 stk. 1, er givet som fortrolige, medmindre højere straf er forskyldt  

 efter  

 anden lovgivning.  




  § 50.  

  

 Overtrædelse af §§ 3, 25 og 26, § 37, stk. 4, § 38,  

 § 39,  

 2. pkt., og §§ 40 og 48 straffes med bøde.  



  

 Stk. 2.  

  

 Den, der  

 forud for eller efter stiftelsen af SCE-selskabet  

 med forsæt eller groft uagtsomt giver medarbejderne eller disses  

 repræsentanter  

 urigtige oplysninger, der er af væsentlig betydning for  

 medarbejderindflydelsen  

 i SCE-selskabet, straffes med bøde.  



  

 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.  






 Kapitel 9 
 Ikrafttræden m.v. 

  § 51.  

  

 Loven træder i kraft den 18. august 2006.  




  § 52.  

  

 Loven gælder ikke for Færøerne og Grønland.  






Givet på Amalienborg, den 27. marts  

 2006
Under Vor Kongelige Hånd og Segl
Margrethe R.
/Claus Hjort Frederiksen


Officielle noter

1)  

 Loven gennemfører Rådets direktiv nr. 2003/72/EF af 22. juli 2003 om  

 supplerende bestemmelser til statutten for det europæiske andelsselskab for  

 så  

 vidt angår medarbejderindflydelse (EU-Tidende 2003 nr. L 207, s. 25).  


