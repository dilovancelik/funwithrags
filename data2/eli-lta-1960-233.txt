

Lov om deling af Københavns stift og oprettelse  

 af et nye bispeembede 


    VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov: 



     § 1.  Fra Københavns stift udskilles et nyt stift, der  

 benævnes Helsingør stift. Samtidig oprettes et nye bispeembede med Skt. Olai  

 kirke i Helsingør som domkirke. 



     § 2.  Til Helsingør stift henlægges Københavns  

 nordvestre provsti og Kapernaums, Tagensbo, Bispebjerg, Emdrup og Lundehus  

 sogne af Københavns nordøstre provsti, Sokkelund herreds østre provsti,  

 Sokkelund herreds vestre provsti med undtagelse af de på Amager beliggende  

 sogne, Smørum herreds provsti, Lynge-Kronborg herreds provsti, Horns,  

 Ølstykke og Lynge-Frederiksborg herreders provsti samt Holbo og Strø  

 herreders provsti. 



     § 3.  Angående besørgelse af  

 stiftsøvrighedsforretningerne og de forretninger, der henhører under  

 overtilsynene for kirkerne i den del af København, som henlægges til det nye  

 stift, samt om ansættelse af domprovst og varetagelse af  

 provsteforretningerne i Københavns nordøstre provsti og Sokkelund herreds  

 vestre provsti bestemmes det fornødne ved kgl. resolution. 



     § 4.  Tidspunktet for denne lovs ikrafttræden  

 fastsættes ved kgl. anordning. 



 Givet på Christiansborg slot, den 10.  

 juni 1960.  


Under Vor Kongelige Hånd og Segl. 


FREDERIK R. 

    /Jørgen Jørgensen. 

Officielle noter
Ingen 
