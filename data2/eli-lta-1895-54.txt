
Lov om Forholdsregler til Beskyttelse af  

 undersøiske Telegraf- og Telefonledninger (* 1) 

VI CHRISTIAN DEN NIENDE, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg,  Gøre vitterligt : Rigsdagen har vedtaget og  

 Vi ved Vort samtykke stadfæstet følgende lov: 



 § 1  
Forsætlig eller ved Mangel paa skyldig Agtpaagivenhed foranlediget Brud  

 eller Beskadigelse af et undersøisk Telegraf- eller Telefonkabel saavel paa  

 som uden for dansk Søterritorium, hvorved Forbindelsen helt eller delvis kan  

 blive afbrudt eller forstyrret, medfører Strafansvar, uden at dette  

 præjudicerer privat Søgsmaal til Skadeserstatnings Udredelse. 
Bestemmelsen om Strafansvar finder ikke Anvendelse paa Brud eller  

 Beskadigelser, som foraarsages ved Handlinger, der ikkun ere foretagne i det  

 Øjemed at værne om Menneskeliv eller Fartøjers Sikkerhed, eller som  

 nødvendigt eller tilfældigt bevirkes ved Istandsættelse af et Kabel, alt for  

 saa vidt de paagældende have truffet de Forholdsregler, der staa i deres  

 Magt, for at undgaa saadanne Brud eller Beskadigelser. 



 § 2  
Naar et Skib, der uden for Søterritorierne er beskæftiget med  

 Istandsættelse af et undersøisk Kabel, fører de Signaler, som ere foreskrevne  

 ved Kongelig Anordning, skulle andre Fartøjer, som bemærke eller ere i Stand  

 til at bemærke disse Signaler, holde sig i en Afstand af mindst een Kvartmil  

 fra Kabelskibet. Ligeledes skulle Fiskegarn og andre Fiskeredskabe holdes i  

 samme Afstand; dog skulle Fiskerbaade have en Frist af fire og tyve Timer til  

 at rette sig efter den ved de ovennævnte Signaler givne Advarsel, saaledes at  

 der i dette Tidsrum ikke maa lægges dem nogen Hindring i Vejen for deres  

 Bevægelser. 



 § 3  
Fremdeles skulle Fartøjer, der uden for Søterritorierne bemærke eller ere  

 i Stand til at bemærke de Bøjer, som udlægges i Anledning af et undersøisk  

 Kabels Nedlæggelse, dets Brud eller Beskadigelse, holde sig i en Afstand af  

 mindst en Fjerdedel Kvartmil fra disse Bøjer. Fiskegarn og andre  

 Fiskeredskaber skulle holdes i samme Afstand fra disse Bøjer. 



 § 4  
Saafremt et Skib eller Fartøj har maatte opofre et Anker, Garn eller andet  

 Fiskeredskab for ikke at beskadige et undersøisk Kabel paa Søterritoriet  

 eller uden for dette, har Skibets eller Fartøjets Ejer Ret til af Kabelejeren  

 at faa Erstatning for den ham derved tilføjede Skade. Denne Ret er dog  

 betinget af, at Redskabets Tab er konstateret ved en saa vidt muligt straks  

 derefter optagen Protokol, forsynet med Skibesbesætningens Vidnesbyrd, og af,  

 at Skibsføreren inden 24 Timer efter Skibets eller Fartøjets Ankomst til den  

 første Havn, hvortil det vender tilbage eller søger ind, afgiver sin  

 Forklaring for den vedkommende Myndighed. Denne giver dernæst fornøden  

 Meddelelse om det passerede til Konsularmyndigheden for det Land, hvor  

 Kabelejeren er hjemmehørende. 



 § 5  
Ejeren af et undersøisk Kabel, ved hvis Nedlægning eller Istandsættelse  

 paa eller uden for Søterritoriet der foraarsages Brud eller Beskadigelse paa  

 et andet Kabel, er forpligtet til at yde Ejeren af det sidste Kabel  

 Erstatning for Omkostningerne ved den Istandsættelse, som Brudet eller  

 Beskadigelsen nødvendiggør, for saa vidt saadant hjemles ved dansk Rets  

 almindelige Regler. - Ved foranstaaende Bestemmelse præjudiceres ikke den  

 eventuelle Anvendelse af § 1. 



 § 6  
Overtrædelse af de Forskrifter som ere givne i denne Lovs §§ 1-3, medføre  

 Straf af Bøder eller Fængsel (almindelig borgerlig Straffelovs § 25). 
Sager angaaende deslige Overtrædelser behandles som offentlige Politisager  

 paa det Sted, hvor Skibet eller de for Overtrædelsen sigtede træffes. I  

 Kjøbenhavn behandles de ved Sø- og Handelsretten. Bøderne tilfalde  

 Statskassen. 
Hvorefter alle vedkommende sig have at rette. 


 Givet paa Amalienborg, den 15de Februar  

 1895.  
Under vor Kongelige Haand og Segl. 
Christian R. 
(L.S.) 
/Ingerslev. 

Officielle noter
(* 1) Udfærdiget gennem Ministeriet for offentlige Arbejder, Se  

 Rigsdagstidenden for 1894-95; Landst. Tid. Sp. 322-23. 415-20, 481-85,  

 661-65, 833-34; Folket. Tid. Sp. 2437-38, 2542-47, 2579; Till. A. Sp.  

 2493-2504; Till. C. Sp. 121-24, 181-84, 213-14. 
