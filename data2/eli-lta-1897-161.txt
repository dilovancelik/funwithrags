

Lov om Retternes Medvirkning til Optagelse af  

 Bevis i Udlandet m.m.(* 1) (* 2) (* 3) 


    Vi Christian den Niende, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gøre vitterligt: Rigsdagen har vedtaget og Vi ved  

 Vort Samtykke stadfæstet følgende Lov:: 



     § 1  
Naar en part under en for en Domstol her i Landet i første Instans  

 indbragt borgerlig Sag ønsker Bevis optaget for en udenlandsk Domstol, kan  

 han, Overensstemmende med nedenstaaende Regler, at den Ret, for hvilken Sagen  

 henstaar, begære udfærdiget en Anmodning til vedkommende Ret i det fremmede  

 Land om Foretagelse af den paagældende Retshandling. 



     § 2  
For saa vidt Begæringen ikke fremsættes i et Retsmøde, i hvilket Sagen  

 falder i Rette, skal Modparten være indstævnet til Begæringens Prøvelse. 
For at Begæringen kan tages til Følge, maa Parten meddele de Oplysninger,  

 som kræves til Anmodningens Udfærdigelse. Ønskes saaledes Vidner førte,  

 skulle de anføres ved Navn med Opgivelse af deres Bopæl, og de særlige  

 Forhold, hvorom deres Forklaring ønskes, samt de Dokumenter, som ønskes dem  

 forelagte, eller som de opfordres til at fremlægge, nærmere opgives; saa vidt  

 muligt skal der stilles bestemte Spørgsmaal til Vidnerne. Ønskes skøn  

 afgivet, skulle Skønsmændenes Egenskaber, Skønsgenstanden samt de  

 Forudsætninger, der skulle lægges til Grund for Skønnet, tilstrækkeligt  

 angives. 



     § 3  
Efter at Modparten har haft Lejlighed til at udtale sig om den fremsatte  

 Begæring samt til at fremføre sine Paastande med Hensyn til den eventuelle  

 Bevisoptagelse, afgør Retten ved kendelse , om og i hvilken Udstrækning  

 Begæringen skal efterkommes.Gaar Kendelsen ud på, at Begæringen helt eller  

 delvis skal efterkommes, skal den indeholde de fornødne Oplysninger til  

 Anmodningens Udfærdigelse, samt fastsætte den Sikkerhed, som Parten skal  

 stille for de Omkostninger, som skønnes at ville medgaa til Bevisoptagelsen,  

 og den Tid, inden hvilken Sikkerheden skal være stillet. 
En saadan Kendelse kan særskilt paaankes, men Anken har ikke opsættende  

 Virkning. 



     § 4  
Naar den i foregaaende Paragraf omhandlede Sikkerhed er stillet,  

 udfærdiger Retten, eller i de Retter, som bestaa af flere Medlemmer, Rettens  

 Formand, en Anmodning til vedkommende Domstol om, at Bevisoptagelse maa finde  

 Sted. Anmodningen skal paa Grundlag af det i Kendelsen oplyste, indeholde en  

 kort Fremstilling af det Forhold, der ligger til grund for sagen, samt en  

 nøjagtig Angivelse af, hvad der begæres foretaget, hvorhos den skal oplyse,  

 hvorvidt nogen af Parterne skal varsles til Forretningen, og i bekræftende  

 Fald Varslets længde. 
Anmodningen tilstilles Justitsministeriet til videre Foranstaltning. 



     § 5  
Har Retten paa Embeds Vegne at drage omsorg for Sagens tilstrækkelige  

 oplysning, kan den ogsaa af egen Drift beslutte Udfærdigelse af Anmodning om  

 Bevisoptagelse for fremmed Domstol. 
Ligeledes kan saadan Anmodning begæres udfærdiget, hvor Søgsmål endnu ikke  

 er anlagt, dog under Iagttagelse af Forligslovgivningens  

 Forskrifter.Begæringen bliver at indgive til den Ret, ved hvilken Søgsmaal i  

 Anledning af det paagældende Forhold eventuelt vil være at anlægge. 
Naar en Sag er paaanket, fremsættes Begæring om Bevisoptagelse for fremmed  

 Domstol for den Ret, ved hvilken Sagen er paadømt i første Instans. 
Skal Parts Ed aflægges ved fremmed Domstol, fremsættes Begæring om dens  

 Aflæggelse ligeledes for den Ret, der har paadømt Sagen i første Instans.  


Paa de i denne Paragraf omhandlede Begæringer og Beslutninger finde  

 Bestemmelserne i de foregaaende Paragraffer med fornøden Lempelse tilsvarende  

 Anvendelse. 



     § 6  
For Behandling af de i denne Lov omhandlede Begæringer om Bevisoptagelse  

 svares ingen Retsafgift undtagen i det i § 5, 2det Stykke, omhandlede  

 Tilfælde, i hvilket der svares almindelig Inkamimationsafgift. 



     § 7  
Anmodninger fra fremmede om Bevisoptagelse eller andre retslige Handlinger  

 i borgerlige Sager blive alene at efterkomme, naar de fremsendes gennem  

 Justitsministeriet. 
Til Efterkommelse af saadanne Anmodninger er forudgaaende Forligsmægling  

 ufornøden, og Varsel til Parterne behøver ikke at gives, medmindre det  

 udtrykkelig er forlangt. Er der i Anmodningen forlangt iagttaget en særskilt  

 Form eller Fremgangsmaade, skal dette saa vidt muligt ske, medmindre saadant  

 maa anses for at være forbudt efter dansk Ret. 
§8. Regeringen bemyndiges til ved kgl. Anordning af sætte denne Lov i  

 Kraft paa Færøerne med de Lempelser, som ifølge disse Øers Særegne Forhold  

 findes hensigsmæssige. 
Hvorefter alle vedkommende sig have at rette. 



 Givet paa Amalienborg, den 18de December  

 1897.  


Under Vor kongelige Haand og Segl. 


Christian R. 


(L.S.) 


Rump. 

Officielle noter
(* 1) Udfærdiget gennem Justitsministeriet. Se Rigsdagstidenden for  

 1897-98:Landst.Tid.Sp.192-205, 290, 338, 867-68; Folket.Tid.Sp.1120-24,  

 1170-74, 1204-5; Till.A.Sp. 2137-54; Till.C.Sp. 5-10,25-30, 55-56. 
