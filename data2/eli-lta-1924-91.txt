
Lov om Indkvartering (* 1) 

(Indkvarteringsloven) 
Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og Vi ved Vort Samtykke stadfæstet følgende Lov: 



KAPITEL 1. 

 ORDINÆR INDKVARTERING.  


 § 1.  Bestemmelserne om ordinær Indkvartering kommer  

 til Anvendelse overfor de Købstæder, i hvilke Staten har oprettet eller  

 opretter Garnisoner, samt overfor de Landkommuner, i hvilke Staten opretter  

 Garnison, og som er villige til at underkaste sig disse Bestemmelser, jfr. §  

 1 i Lov Nr. 77 af 12. Marts 1923. 
Det paahviler saadanne Kommuner at yde de i samme garnisonerende militære  

 Styrker nedennævnte Fornødenheder, forsaavidt Staten ikke selv sørger for  

 deres Tilvejebringelse, nemlig: 


 1. Kvarter til det værnepligtige Mandskab, dog  

 undtaget Sekondløjtnanter og ligestillede, 
 2. Staldrum til de til Garnisonen hørende Heste med  

 Undtagelse af Officersheste, 
 3. Vagt- og Arrestlokaler, Værksteder, Magasiner m.m.,  


 4. Sygestuer eller Sygehuse til Garnisonens syge, samt  


 5. Samlings- og Eksercerpladser, 
alt saaledes som det nærmere er bestemt i denne Lov eller fastsat ved de  

 med Hjemmel i denne udstedte administrative Bestemmelser, og mod den  

 Godtgørelse fra Staten, som fastsættes i denne Lov. 
KVARTER. 


 § 2.  Kvarter til Garnisonens Mandskab tilvejebringes  

 af vedkommende Kommune, der enten selv kan opføre Bygninger til denne Brug,  

 jfr. § 4, eller ved Licitation eller paa anden Maade afslutte Overenskomster  

 med private om Tilvejebringelse af de fornødne Kvarterer. 
Naar der indkaldes Mandskab for en kortere Tid end en Maaned, kan  

 Kommunen, forsaavidt Mandskabet ikke kan anbringes i de i Henhold til  

 nærværende Paragrafs 1ste Stk. tilvejebragte Kvarterer, mod den i § 5  

 fastsatte Godtgørelse, ved Ligning paalægge Indehavere af  

 Beboelseslejligheder, fortrinsvis Lejligheder af et Flademaal paa i alt 100  

 kvm eller derover, at afgive de fornødne Kvarterer. Den, hvem det saaledes er  

 paalagt at afgive Kvarter af sin Lejlighed, er berettiget til at anvise  

 Kvateret andetsteds, naar det opfylder de ifølge § 3 gældende Bestemmelser og  

 det kan ske uden forøget Udgift for Kommunen. 
Med Hensyn til Indkvartering af Mandskab, der indkaldes i Anledning af  

 Formering af Sikringsstyrke eller Mobilisering, forholdes der, forsaavidt  

 Mandskabet ikke kan anbringes i de af Kommunen i Henhold til nærværende  

 Paragrafs 1ste Stk. tilvejebragte Kvarterer, efter de for ekstraordinær  

 Indkvartering fastsatte Regler. 



 § 3.  Kvartererne skal være sunde og gode, vel  

 vedligeholdte og i det hele byde de indkvarterede fuldt forsvarlige  

 hygiejniske Forhold; de skal være saaledes indrettet, at hver Mand erholder  

 mindst 15 kbm Luftrum og 4,25 kvm Gulvflade. Kvartererne skal være forsynet  

 med 1 Seng pr. Mand og det i øvrigt fornødne Inventar; forsaavidt Sengene er  

 opstillet med Længdeside mod Længdeside, skal Afstanden mellem dem som Regel  

 være 1 m og aldrig under 80 cm. Kvarteret skal af den, der afgiver dette,  

 holdes oplyst og - forsaavidt det paagældende Rum er bestemt til Ophold om  

 Dagen - opvarmet i det Omfang, Aarstiden og Tidspunktet fordrer. 
I Forbindelse med Kvarterer til Brug for mere end 12 Mand skal afgives  

 særlige Samlingsstuer til Ophold om Dagen, Pudsestuer, Vaskerum og Tørrerum  

 samt Nødtørftsanstalter. 
Naar der indkaldes Mandskab for en kortere Tid end en Maaned, kan der  

 under saadan Indkaldelse saavel til dette Mandskab som til de i Kommunen i  

 øvrigt indkvarterede Styrker til Kvarter anvendes Lokaler, der kun afgiver 10  

 kbm Luftrum pr. Mand og en mindre Gulvflade end foran foreskrevet. 
Som Kvarter til værnepligtige Befalingsmænd og ligestillede og  

 Befalingsmandselever kan ikke anvises Lokaler, der samtidig anvendes til  

 Kvarter for menige. 
Nærmere Bestemmelser om Kvarterets Indretning, Belysning og Opvarmning  

 samt Inventarets Beskaffenhed fastsættes ved en af Indenrigsministeren efter  

 Forhandling med Forsvarsministeren udfærdiget Bekendtgørelse. 



 § 4.  Forsaavidt vedkommende Kommune opfører eller  

 træffer Overenskomst med private om Indretning af Bygninger, der særligt og  

 udelukkende er bestemt til Indkvartering, skal Indretningen og Beliggenheden  

 godkendes af Krigsministeriet og Indenrigsministeriet. Naar Kommunen  

 tilvejebringer saadanne særlige Kvarterbygninger (Kaserner), fritages den for  

 de i § 3, 1ste Stk., fastsatte Pligter med Hensyn til Anskaffelse og  

 Vedligeholdelse af Senge og andet løst Inventar samt for Udgifterne til  

 Opvarmning og Belysning. Kasernerne skal være forsynet med de nødvendige  

 Kakkelovne (Varmeapparater), og der skal være indlagt Vand, Elektricitet og  

 saavidt muligt Gas samt være tilvejebragt den fornødne Vandafledning. 
Kasernerne, til hvilke der skal høre en indhegnet Gaardsplads af passende  

 Størrelse, skal fyldestgøre Kravene i den gældende Bygningslovgivning og i  

 øvrigt opfylde de Bestemmelser, der er fastsat i § 3 og i den i Henhold til  

 nævnte Paragraf udstedte Bekendtgørelse. 
Medens Vedligeholdelsen af Kasernen med fast Inventar og Udredelsen af de  

 paa Ejendommen hvilende Skatter og Afgifter paahviler Kommunen, vil  

 Udgifterne til Kasernens Drift, saasom til Opvarmning og Belysning, jfr. 1ste  

 Stk., Renholdelse og Vandafgift, være at afholde af Staten. 



 § 5.  For de afgivne Kvaterer ydes Godtgørelse efter  

 følgende Regler: 
a. For Kvarterer, der er indrettet i Overensstemmelse med § 4 i særlige  

 Bygninger, yder Staten vedkommende Kommune en samlet aarlig Godtgørelse  

 svarende til 5 1/2 procent af Bygningens Opførelsessum og 3 procent af  

 Grundens Værdi ved Bygningens Opførelse, jfr. § 13. 
b. For Kvaterer, der tilvejebringes ved Ligning i Henhold til § 2, 2det  

 Stk., yder Staten gennem Kommunen vedkommende Kvartervært: for  

 Sommerhalvaaret (15. Maj - 14. Oktober)....35 Ø. pr. Manddag for  

 Vinterhalvaaret (15. Oktober - 14. Maj).....40 - - -- 
c. For andre Kvarterer, der ved Licitation eller ved andre Overenskomster  

 med private tilvejebringes af Kommunen i Henhold til § 2, 1ste Stk., yder  

 Staten denne: for Sommerhalvaaret (15. maj - 14. Oktober).....25 Ø. pr.  

 Manddag for Vinterhalvaaret (15. Oktober - 14. Maj).....30 - - -- 
Kvartergodtgørelsen under c. ydes for den Tid, Kvarteret er krævet stillet  

 til Raadighed. Saafremt det senere viser sig, at der ikke er Brug for  

 Kvarteret i hele dette Tidsrum, kan Kvarterlokalet dog altid afmeldes med 8  

 Dages Varsel til den 1. i en Maaned. 
STALDRUM. 



 § 6.  Staldrum til Garnisonens Heste tilvejebringes af  

 Kommunen, der enten selv kan opføre Bygninger til dette Brug, jfr. § 8, eller  

 ved Licitation eller paa anden Maade afslutte Overenskomst med private om  

 Tilvejebringelse af fornødent Staldrum. 
Naar der skal tilvejebringes Staldrum for kortere Tid end en Maaned, kan  

 Kommunen, forsaavidt der ikke er tilstrækkelig Plads i de i Henhold til  

 nærværende Paragrafs 1ste Stk. tilvejebragte Stalde, mod den i § 9 fastsatte  

 Godtgørelse, ved Ligning paalægge Indehavere af Stalde at afgive fornødent  

 Staldrum. Den, som det er paalagt at afgive Staldrum, er berettiget til at  

 anvise dette andetsteds, naar det opfylder de ifølge § 7 gældende  

 Bestemmelser og det kan ske uden forøget Udgift for Kommunen. 
Ved Formering af Sikringsstyrke eller Mobilisering forholdes der med  

 Hensyn til Anbringelsen af de Heste, der ikke kan opstaldes i de af Kommunen  

 i Henhold til nærværende Paragrafs 1ste Stk. tilvejebragte Stalde, efter de  

 for ekstraordinær Indkvartering fastsatte Regler. 



 § 7.  Staldene skal være i forsvarlig Stand, vel  

 vedligeholdte og indrettede med Spiltov, Hække og Krybber; Spiltovene skal  

 være mindst 125 cm brede. 
Ved Staldene skal saavidt muligt forefindes særskilte Pladser til Gødning.  

 Endvidere skal der være Plads til Fourage samt medfølge Rengøringsrekvisitter  

 og Foderkister. Staldene skal af den, der afgiver dem, holdes oplyste i  

 fornødent Omfang. 
Til Optagelse af Garnisonens syge Heste skal afgives særligt Staldrum.  


Nærmere Bestemmelser om Staldenes - derunder Sygestaldenes - Indretning,  

 Inventarets Beskaffenhed m.v. fastsættes ved en af Indenrigsministeren efter  

 Forhandling med Forsvarsministeren udfærdiget Bekendtgørelse. 



 § 8.  Forsaavidt vedkommende Kommune opfører eller  

 træffer Overenskomst med private om Indretning af Bygninger, der særskilt og  

 udelukkende er bestemt til Staldrum for Garnisonens Heste, skal Indretningen  

 og Beliggenheden godkendes af Krigsministeriet og Indenrigsministeriet. Naar  

 Kommunen tilvejebringer saadanne særlige Staldbygninger, fritages den for de  

 i § 7, 2det Stk., fastsatte Pligter med Hensyn til Anskaffelse og  

 Vedligeholdelse af løst Inventar samt for Udgiften til Belysning. I  

 Staldbygningerne skal være indlagt Vand og Elektricitet (Gas), og der skal  

 være tilvejebragt fornøden Vandafledning. 
De paagældende Staldbygninger, hvortil der skal høre en indhegnet  

 Gaardsplads af passende Størrelse med overdækket Grube til Gødning, skal  

 opfylde Kravene i den gældende Bygningslovgivning og i øvrigt opfylde de  

 Bestemmelser, som er fastsat i § 7 og i den i Henhold til nævnte Paragraf  

 udstedte Bekendtgørelse. 
Vedligeholdelsen af Bygningerne med fast Inventar og Udredelsen af de paa  

 Ejendommen hvilende Skatter og Afgifter paahviler Kommunen, hvorimod Udgiften  

 til Bygningernes Drift, saasom til Belysning, Renholdelse og Vandafgift,  

 afholdes af Staten. 



 § 9.  Som Godtgørelse for de afgivne Staldrum yder  

 Staten følgende Beløb: 
a. For Staldrum, der er indrettet i Overensstemmelse med § 8 i særlige  

 Bygninger, yder Staten vedkommende Kommune en samlet aarlig Godtgørelse  

 svarende til 5 procent af Bygningens Opførelsessum og 3 procent af Grundens  

 Værdi ved Bygningens Opførelse, jfr. § 13. 
b. For Staldrum, der tilvejebringes ved Ligning i Henhold til § 6, 2det  

 Stk., yder Staten gennem Kommunen vedkommende Staldejer......... 15 Ø. pr.  

 Hestedag. 
c. For andet Staldrum, der ved Licitation eller anden Overenskomst med  

 private tilvejebringes af Kommunen i Henhold til § 6, 1ste Stk., yder Staten  

 10 Øre pr. Hestedag. 
Godtgørelsen under c. ydes for den Tid, Stalden er krævet stillet til  

 Raadighed. Saafremt det senere viser sig, at der ikke er Brug for Staldrummet  

 i hele dette Tidsrum, kan det dog altid afmeldes med 8 Dages Varsel til den  

 1. i en Maaned. 
VAGT- OG ARRESTLOKALER, VÆRKSTEDER, MAGASINER M.M. 



 § 10.  Det paahviler Kommunen i fornødent Omfang til  

 Garnisonen at afgive følgende Lokaliteter med det til deres særlige  

 Anvendelse fornødne faste Tilbehør: 
Vagtlokaler, 
Arrestlokaler, 
Værksteder, 
Fouragemagasiner, 
Vognskure, 
Magasinlokaler til Feltartilleri, 
Depotlokaler for Regimenter, Batailloner og Afdelinger, 
Munderings-, Vaaben-, Sele- og Sadelkamre samt 
Ammunitionsmagasiner. 
Lokalernes Vedligeholdelse paahviler Kommunen, hvorimod Lokalerne ikke  

 skal være forsynet med løst Inventar eller Rekvisitter. 
Nærmere Bestemmelser om Lokalernes Indretning m.v. fastsættes af  

 Indenrigsministeriet efter Forhandling med Krigsministeriet. 
Forsaavidt Kommunen opfører særlige Bygninger til den omhandlede  

 Anvendelse, betaler Staten for Afbenyttelsen en aarlig Godtgørelse svarende  

 til 6 1/2 procent af bygningernes Opførelsessum og 4 procent af Grundens  

 Værdi ved Bygningens Opførelse, jfr. § 13. Indrettes de paagældende Lokaler i  

 allerede bestaaende, Kommunen tilhørende Bygninger, betaler Staten en  

 passende Leje, der i Mangel af Overenskomst fastsættes af en Voldgift,  

 sammensat som nævnt i § 13, 2det Stk. - Tilvejebringer Kommunen Lokalerne ved  

 Lejemaal, godtgør Staten Kommunen den ydede Leje, forudsat at denne er  

 godkendt af Indenrigsministeriet. 
SYGESTUER ELLER SYGEHUSE. 



 § 11.  Kommunen skal - forsaavidt der ikke træffes  

 Overenskomst om anden ordning - til Garnisonen afgive Sygestuer eller et  

 Sygehus med sædvanlig fast Tilbehør og af en saadan Størrelse, at Garnisonens  

 syge under ordinære Sundhedsforhold - herunder dog ogsaa indbefattet mindre  

 og jævnligt forekommende Epidemier - kan optages deri. 
De nævnte Lokalers Vedligeholdelse paahviler Kommunen, hvorimod Lokalerne  

 ikke skal være forsynet med løst Inventar eller Rekvisitter. 
Nærmere Bestemmelser om Lokalernes Indretning fastsættes af  

 Indenrigsministeriet efter Forhandling med Krigsministeriet. 
For de paagældende Lokalers Afbenyttelse betaler Staten Kommunen en aarlig  

 Godtgørelse, svarende til 6 1/2 procent af Bygningernes Opførelsessum og 4  

 procent af Grundens Værdi, jfr. § 13. 
SAMLINGS- OG EKSERCERPLADSER. 



 § 12.  Kommunen skal til Garnisonens Brug  

 tilvejebringe Samlings- og Eksercerpladser, hvis Beliggenhed, Størrelse og  

 Form skal godkendes af Krigsministeriet og Indenrigsministeriet. 
Som Godtgørelse for Samlings- og Eksercerpladser yder Staten et Beløb, der  

 svarer til den Leje, som betales for tilsvarende Jorder, der bortforpagtes  

 til Landbrug. Ved Fastsættelsen af Godtgørelsen vil der dog være at tage  

 Hensyn til den Indtægt, som det maa antages, at Kommunen, uanset Arealets  

 Benyttelse til Samlings- eller Eksercerplads, vil kunne have af dette. 
Opnaas der ikke Enighed mellem Stat og Kommune om Godtgørelsens Størrelse,  

 fastsættes den for et Aar af Gangen af en Voldgift, der sammensættes paa  

 samme Maade som nævnt i § 13, 2det Stk. 
Har Kommunen tilvejebragt Arealerne ved Lejemaal, giver Staten Godtgørelse  

 for den udlagte Leje, saafremt Lejekontrakten er godkendt af  

 Indenrigsministeriet. 
ANDRE BESTEMMELSER. 



 § 13.  Den i §§ 5 (a.), 9 (a.), 10 og 11 omhandlede  

 Ansættelse af de paagældende Bygningers Opførelsessum og Grundenes Værdi  

 bliver at foretage af Indenrigsministeriet og vedkommende Kommune i Forening.  


Opnaas ikke Enighed om Værdiansættelsen, foretages denne af en Voldgift  

 bestaaende af en af Indenrigsministeriet og en af Kommunen udpeget Mand samt  

 en af Ministeriet og Kommunen i Fællesskab valgt Formand. Udgifterne ved  

 Voldgiften afholdes med Halvdelen af Staten og Halvdelen af Kommunen. 
Naar der foretages Forbedringer af de paagældende Bygninger, kan den  

 oprindelige Opførelsessum med Indenrigsministeriets Godkendelse forhøjes med  

 hele eller en Del af det anvendte Beløb. 



 § 14.  Forsaavidt Garnisonsforholdene ændrer sig  

 saaledes, at det maa paaregnes, at de særlige Bygninger, som Kommunen maatte  

 have tilvejebragt til Garnisonens Brug i Henhold til §§ 4, 8, 10 og 11,  

 fremtidig enten slet ikke eller dog ikke i det hidtidige Omfang vil være  

 paakrævede, kan Krigsministeriet meddele Kommunen dette med den Virkning, at  

 den samme tilkommende Godtgørelse fra Staten fra den 1. April eller 1.  

 Oktober, der ligger mindst 3 Maaneder efter Meddelelsen, henholdsvis  

 bortfalder eller fremtidig kun beregnes for de Bygninger, der stadig vil være  

 Brug for. 
I saa Tilfælde er Kommunen berettiget til af Staten at forlange en  

 Erstatning, forsaavidt angaar de Bygninger, som der herefter ikke er Brug  

 for. Denne Erstatning fastsættes - medmindre Stat og Kommune enes om anden  

 Ordning - til et Beløb, der er lig Forskellen mellem den Værdi, hvortil  

 Bygningen og Grunden er ansat i Henhold til § 13, og den eventuelt lavere  

 Værdi, Bygningen og Grunden maatte have for Kommunen til anden Anvendelse.  

 Saafremt der ikke mellem Stat og Kommune tilvejebringes Enighed om denne  

 Værdi, fastsættes den af en Voldgift, der sammensættes paa samme Maade som  

 foreskrevet i § 13, 2det Stk. - Staten kan forlange sig den paagældende  

 Bygning overdraget for den ansatte Værdi. 
Staten er berettiget til at forlange Erstatningens Betaling udstrakt over  

 et Tidsrum af 10 Aar mod at forrente det til enhver Tid tilbageværende Beløb  

 med 5 procent p.a. 



 § 15.  Snarest mulig efter hvert Aars 1. Oktober og 1.  

 April indsender Kommunalraadet til Indenrigsministeriet Opgørelse over den  

 Godtgørelse, som ifølge nærværende Lov tilkommer Kommunen for ordinær  

 Indkvartering i det forløbne Halvaar. 



 § 16.  Sager angaaende en Kommunes Ydelser efter denne  

 Lov, om hvis Afgørelse der ikke opnaas Enighed mellem Kommunalraadet og  

 Garnisonskommandanten, kan af Kommunalraadet, eller Garnisonskommandanten  

 gennem Krigsministeriet, forelægges Indenrigsministeriet, der efter  

 Forhandling med Krigsministeriet træffer endelig Afgørelse i Sagen. 
Kommunalraadet kan ved Behandlingen af de paagældende Sager lade sig  

 repræsentere af sin Formand eller et i dette Øjemed nedsat Udvalg, ligesom  

 Garnisonskommandanten kan lade sig repræsentere ved en Officer. 



 § 17.  De paa Grundlag af den hidtil gældende  

 Lovgivning før 1. April 1924 mellem Staten og en Række Garnisonskøbstæder  

 afsluttede Overenskomster om Kasernebygninger m.v. forbliver i Kraft, indtil  

 de maatte blive ophævet eller afløst af nye paa Grundlag af denne Lov  

 afsluttede Overenskomster. 
Saafremt ny Overenskomst ikke er afsluttet inden 2 Aar efter denne Lovs  

 Ikrafttræden, er saavel Staten som Kommunen berettiget til at forlange den  

 bestaaende Overenskomst ophævet, og Forholdet mellem Staten og Kommunen er da  

 underkastet denne Lovs almindelige Bestemmelser. 
Saa længe de nævnte ældre Overenskomster forbliver i Kraft, skal disse i  

 Forbindelse med den hidtidige Lovgivning, hvorpaa de hviler, være afgørende  

 for saavel Kommunens Pligter som Kommunens Rettigheder med Hensyn til de  

 Ydelser, Overenskomsterne angaar, dog at der for Indkvartering af Mandskab i  

 de paagældende Kaserner ydes Kommunen en ekstraordinær Godtgørelse af 6 Øre  

 pr. Manddag udover den Godtgørelse, Kommunen ellers vilde have Krav paa, samt  

 yderligere 6 Øre pr. Manddag, forsaavidt Belægningen er nedsat med 1/3 eller  

 mere af den i Overenskomsten beregnede fulde Belægning. 



KAPITEL 2. 

 EKSTRAORDINÆR INDKVARTERING.  


 § 18.  Bestemmelserne om ekstraordinær Indkvartering  

 kommer til Anvendelse, naar militære Styrker skal indkvarteres udenfor deres  

 Garnison, samt ved Indkvartering af det Personale, der udsendes af  

 Generalstaben til topografiske Arbejder. 
I saadanne Tilfælde skal der paa Begæring af vedkommende militære  

 Myndighed ved den civile Øvrigheds Mellemkomst af Ejere og Brugere af faste  

 Ejendomme paa det Sted, hvor Indkvarteringen skal foregaa, ydes de militære  

 Styrker følgende Fornødenheder: 


 1. Kvarter - med eller uden Bespisning - til samtlige  

 til den militære Styrke hørende Personer samt Skrivestuer, 
 2. Staldrum til samtlige til den militære Styrke  

 hørende Heste, 
 3. Vagt- og Arrestlokaler, Værksteder, Magasiner m.m.,  


 4. Sygelokaler, 
 5. Samlings- og Øvelsespladser, 
alt saaledes som det nærmere er bestemt i denne Lov eller fastsat ved de  

 med Hjemmel i denne udstedte administrative Bestemmelser, og mod den  

 Godtgørelse fra Staten, som fastsættes i denne Lov. 
Bestemmelserne om ekstraordinær Indkvartering kommer ogsaa til Anvendelse,  

 naar militære Styrker, der indkaldes i Anledning af Formering af  

 Sikringsstyrke eller Mobilisering, skal indkvarteres i den Kommune, hvor de  

 har Garnison, forsaavidt Styrken og de til samme hørende Heste m.m. ikke kan  

 anbringes i de Kvaterer og Staldrum m.m., som er tilvejebragt af Kommunen i  

 Henhold til §§ 2, 1ste Stk., og 6, 1ste Stk., jfr. 3die Stk. i nævnte  

 Paragraffer. 
Bestemmelserne om ekstraordinær Indkvartering finder ikke Anvendelse paa  

 enkeltrejsende Militærpersoner, jfr. dog 1ste Stk. i Slutningen. 
KVARTERER. 


 § 19.  Følgende Kvarterer skal stilles til Raadighed:  


For en Generalløjtnant og en Generalmajor og dermed ligestillede 3  

 Værelser til eget Brug, 2 Værelser til Stabschefen, samt 2 Skrivestuer. 
For Generalauditøren 3 Værelser til eget Brug og 1 Skrivestue. 
For en Oberst og en Oberstløjtnant og dermed ligestillede 2 Værelser til  

 eget Brug samt 1 Skrivestue. 
For alle andre Befalingsmænd og ligestillede med Undtagelse af Kornetter  

 (jf. dog § 20, sidste Stk.), Korporaler, Underkorporaler og dermed  

 ligestillede samt for Auditører 1 Værelse til eget Brug, og for  

 Underafdelingschefer, Afdelingsintendanter, Afdelingslæger og  

 Afdelingsdyrlæger yderligere en Skrivestue (Lægestue). 
For en Befalingsmand og ligestillet af Officers- eller Officiantgruppen,  

 der fungerer i en højere Stilling end den, der svarer til hans Grad, kan  

 kræves samme Kvarter som for den, der normalt beklæder Stillingen. 
Kvartererne skal være forsynet med en Seng for hver af de indkvarterede,  

 passende Møbler samt Belysningsmidler. 
Der skelnes mellem Vinterkvarter i Tiden fra 15. Oktober til 14. Maj og  

 Sommerkvarter i Tiden fra 15. Maj til 14. Oktober. 
I Vinterkvarteret skal forefindes Kakkelovne eller Varmeapparat. Det  

 paahviler Kvarterværten at levere det fornødne Belysnings- og  

 Brændselsmateriale. 
Til der Personale, der udsendes af Generalstaben til topografiske  

 Arbejder, skal Vinterkvarter ydes i Tiden fra 1. September til 14. Maj. 



 § 20.  Som Vinterkvarter til Kornetter, Korporaler,  

 Underkorporaler og dermed ligestillede samt menige i Tiden fra 15. Oktober  

 til 14. Maj skal ydes Soveplads i et til Beboelse egnet sundt og tørt Lokale,  

 der skal være forsynet med en Seng med Sengetøj pr. Mand. De indkvarterede  

 skal derhos have Adgang til et opvarmet og oplyst Værelse. 
I sommerkvarteret i Tiden fra 15. Maj til 14. Oktober kan til de  

 omhandelede Personer kun kræves et tæt og tørt Lokale forsynet med fornødent  

 Liggestraa og saa vidt muligt et Tæppe eller Dækken pr. Mand. 
Kvartererne skal i fornødent Omfang holdes oplyst af Kvarterværten. 
Til Kornetter, der er Delingsførere, skal der ydes Kvarter efter  

 Bestemmelsen i § 19. 



 § 21.  Kvarterværterne er forpligtede til at anvise de  

 indkvarterede Køkkenlejlighed og Kogekar til fri Afbenyttelse samt levere det  

 til Madlavningen fornødne Brændsel. 
Finder Indkvartering Sted med Bespisning, kan denne være enten  

 Fuldkostforplejning eller alene Middagskost. Er den indkvarterede Styrke paa  

 over 6 Mand, maa den selv tilberede Maden. Ved Uenighed om Forplejningens  

 Beskaffenhed skal den af Krigsministeriet til enhver Tid fastsatte Norm for  

 henholdsvis en Fuldkostportion og en Middagsportion tjene som Maalestok.  

 Befalingsmænd og ligestillede kan kun forlange Forplejning lige med  

 Mandskabet. 



 § 22.  Som Godtgørelse for de ovennævnte  

 Indkvarteringsydelser betaler Staten: 
For Vinterkvarter til de i § 19 omhandlede Personer samt til Kornetter,  

 der er Delingsførere, 75 Øre daglig pr. Værelse og for Sommerkvarter 50 Øre  

 daglig pr. Værelse. 
For Vinterkvarter til de i § 20 omhandlede Personer, undtagen Kornetter,  

 der er Delingsførere, 35 Øre daglig pr. Mand og for Sommerkvarter 12 Øre  

 daglig pr. Mand. 
Ved Indkvartering, der kun varer 1 Døgn, betales ikke Godtgørelse,  

 medmindre Indkvarteringen finder Sted med Bespisning. 
For Bespisning ydes der Kvarterværterne en Godtgørelse svarende til det  

 Beløb, der af Krigsministeriet til enhver Tid er stillet til Raadighed for de  

 militære Kostforplejninger henholdsvis til Fremskaffelse af en  

 Fuldkostportion og en Middagsportion, med Tillæg af 15 procent. 
Til Indkvarteringsdagene henregnes Ankomstdagen og Afmarchdagen, medmindre  

 Afmarch finder Sted før Kl. 12 Middag. 



 § 23.  Under sammentrængt Kantonnement skal Kravene  

 til Kvarterer i Henhold til § 19 og § 20, 1ste og 1det Pkt., lempes efter  

 Forholdene. Udkræves et af de i § 19 omhandlede Kvarterer kun for et Tidsrum,  

 der maa antages ikke at ville strække sig ud over 14 Dage, maa de paagældende  

 nøjes med de Kvarterer, som efter Omstændighederne kan anvises. 
STALDRUM. 



 § 24.  De militære Myndigheder kan kræve Staldrum for  

 samtlige de til den indkvarterede Styrke hørende Heste. Staldrummet skal være  

 forsynet med Staldrekvisitter og om fornødent med Belysningsmidler.  

 Kvarterværten skal levere Strøelse og Belysningsmateriale (Petroleum, Gas,  

 Elektricitet). 
Under sammentrængt Kantonnement kan Staldrummet anvises i Lader, Vognskure  

 og lignende Lokaliteter. 
Som Godtgørelse for disse Ydelser betaler Staten 15 Øre daglig for hver  

 Hest; dog ydes der ingen Godtgørelse for Staldrum, der kun benyttes 1 Døgn,  

 medmindre den paagældende samtidig har anden Indkvartering, der giver ham  

 Krav paa Godtgørelse i Henhold til § 22, jfr. nævnte Paragrafs 4de Stk.  

 Gødningen tilfalder Kvarterværten uden Vederlag. Afgives Stalden som  

 Sygestald, betales den nævnte Godtgørelse for hvert Spiltov i Stalden, uanset  

 om det maatte være benyttet. 
VAGTSTUER OG ARRESTER, VÆRKSTEDSLEJLIGHED M.V., MAGASINER OG SKURE. 



 § 25.  De militære Myndigheder kan kræve sig overladt  

 Brugen af Lokaler, der er egnede til Vagtstuer og Arrestlokaler. Til  

 Vagtstuer og Arrester skal af den, der afgiver dem, leveres fornødent Lys og  

 Brændsel. Derimod paahviler det Militæret selv at tilvejebringe det særlige  

 Inventar (Borde, Bænke m.v.), som maatte udkræves til Brug i Vagten og  

 Arresten. 
For Benyttelse af Lokaler som Vagtstuer og Arrester betaler Staten en  

 passende Godtgørelse. 



 § 26.  Smedier og andre Værksteder skal i fornødent  

 Omfang stilles til Raadighed for Hærens Bøssemagere og øvrige Haandværkere.  

 Uden Ejerens Indvilgelse maa disse dog kun, naar det er uomgængelig  

 nødvendigt og efter Afdelingschefens Bestemmelse i det enkelte Tilfælde, gøre  

 Brug af Maskiner, Værktøjer, Kul, andet Brændselsmateriale eller elektrisk  

 Kraft. 
Som Godtgørelse for Brug af Værksteder samt for Slid paa Værktøj ydes en  

 passende Erstatning. Forbrug af Kul, andet Brændselsmateriale eller elektrisk  

 Kraft erstattes efter Dagspris. 



 § 27.  De militære Myndigheder kan i fornødent Omfang  

 kræve sig overladt Brugen af Magasiner og Skure mod en passende Godtgørelse.  


SYGELOKALER. 



 § 28.  De indenfor Indkvarteringsomraadet værende  

 Sygehuse skal i saa stor Udstrækning som muligt - under Hensyn til deres  

 Benyttelse iøvrigt - optage syge fra den i Omraadet liggende Styrke for en  

 Betaling, der er 50 procent højere end den Betaling, der er fastsat for  

 Patienter, som fra den Købstad-, Sogne- eller Amtskommune, som ejer  

 Sygehuset, henligger paa dette for privat Regning. 
Iøvrigt skal der om fornødent til Optagelse af syge fra  

 Indkvarteringsomraadet afgives Lokaler, der er egnede til Sygestuer. 
Disse Lokaler skal af den, der afgiver dem, holdes oplyste og opvarmede,  

 og de skal være forsynede med fornødne Rengøringsrekvisitter. Derimod  

 paahviler det Militæret selv at tilvejebringe andet fornødent Inventar,  

 herunder Senge. 
For Benyttelse af Sygestuer betaler Staten en passende Godtgørelse. 
SAMLINGS- OG ØVELSESPLADSER. 



 § 29.  Militæret kan kræve sig overladt Brugen af de  

 til Samlings- og Øvelsespladser fornødne Arealer; dog bør besaaede Arealer,  

 Lucernemarker og første Aars Græsmarker saa vidt muligt skaanes for saadan  

 Anvendelse. 
Staten yder en passende Godtgørelse for den ved benyttelsen forvoldte  

 Skade. 
ANDRE BESTEMMELSER. 



 § 30.  De ekstraordinære Indkvarteringsydelser  

 rekvireres af vedkommende militære Myndighed hos den civile Øvrighed, i  

 Købstæderne hos Borgmesteren (Magistraten) og paa Landet hos Politimesteren.  

 Ved krigsmæssige Øvelser og iøvrigt i paatrængende Tilfælde kan dog paa  

 Landet Rekvisitionen ske hos vedkommende Sognefoged. 
De nævnte civile Myndigheder tilvejebringer derefter de omhandlede  

 Indkvarteringsydelser ved Ligning paa de Personer, der som Ejere, Lejere  

 eller i anden Egenskab har Raadighed over Lokaler eller Arealer som de  

 udkrævede. 
Det bør herved iagttages, at Indkvarteringsbyrden fordeles saa vidt muligt  

 ligeligt paa alle de nævnte Personer i Forhold til Størrelsen af disses  

 Lejligheder og Udenomsplads samt under Hensyn til andre Omstændigheder, som  

 herved er egnede til at komme i Betragtning. 
Ingen er under ekstraordinær Indkvartering forpligtet til af afgive  

 Lokaler eller Genstande, som han behøver til daglig uundværlig Brug. Det  

 samme gælder, hvis Afsavnet i væsentlig Grad griber forstyrrende ind i hans  

 Næring. 
Indkvartering med Bespisning kan kun finde Sted hos Personer, der fører  

 selvstændig Husholdning. 



 § 31.  Uenighed mellem de militære og civile  

 Myndigheder vedrørende den ekstraordinære Indkvartering afgøres af  

 vedkommende højere militære Myndighed og Amtmanden i Forening. Opnaas ikke  

 Enighed mellem disse om en Afgørelse, forelægges Sagen for Krigsministeriet,  

 der træffer Afgørelse efter Forhandling med Indenrigsministeriet. 
Klager fra Kvarterværterne over den af Borgmesteren (Magistraten) eller  

 Politimesteren iværksatte Fordeling af Indkvarteringsbyrden afgøres af  

 Amtmanden. Dennes Afgørelse kan indankes for Indenrigsministeriet. 



 § 32.  Nærmere Bestemmelser om, hvad der henhører til  

 de i det foregaaende ommeldte ekstraordinære Indkvarteringsydelser, om  

 Godtgørelsen for disse samt om Fremgangsmaaden ved Tilvejebringelsen af de  

 ekstraordinære Indkvarteringsydelser fastsættes i en af Forsvarsministeren  

 efter Forhandling med Indenrigsministeren udstedt Bekendtgørelse. 



KAPITEL 3. 



 § 33.  Forsvarsministeren bemyndiges til, i Tilfælde  

 af Krig, at fastsætte saadanne Ændringer og Tillæg til nærværende Lov, som  

 maatte findes nødvendige af Hensyn til Forsvaret. Der skal herunder kunne  

 træffes Bestemmelse om Rekvisition mod passende Godtgørelse af Genstande og  

 Ydelser, der udkræves til Hærens eller Søværnets Behov, og som ikke paa anden  

 Maade kan tilvejebringes tilstrækkelig hurtigt. 



 § 34.  Denne Lov træder i Kraft den 1. April 1924.  


Fra nævnte Tidspunkt ophæves: (Forordning af 15. November 1816 om ordinær  

 Indkvartering i Købstæderne, Lov af 29. December 1850 om Godtgørelse for do.,  

 Lov af 9. December 1861 om Kvarterer med Eenmandssenge, Forordning af 9. Maj  

 1806 om Indkvartering i Tilfælde af overordentlige Troppesamlinger,  

 Cancellie-Plakat af 14. Oktober 1809 om do., Love af 4. Juli 1850, 29. Marts  

 1893 og 19. Marts 1898 om do., Lov af 15. Februar 1857 om Indkvartering af  

 det Personale, der udsendes af Generalstaben til topographiske Arbejder).  


Endvidere ophæves alle andre tidligere Bestemmelser, der er i Strid med  

 denne Lov. 
Hvorefter alle vedkommende sig have at rette. 



 GIVET PAA CHRISTIANSBORG, DEN 29. MARTS  

 1924.  
Under Vor Kongelige Haand og Segl 
CHRISTIAN R. 
(L.S.) 
/KRAGH. 

Officielle noter
(* 1) Lov. Tid. A. 1924 af 3/4; jfr. Rigsdags-Tid. 1923-24: Folket. Tid.  

 Sp. 1303, 1600, 4347, 4366; Landst. Tid. Sp. 1253, 1347, 1437; Till. A. Sp.  

 2901; Till. B. Sp. 585; Till. C. Sp. 331). 
