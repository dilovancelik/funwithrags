
Lov om en jernbane fra Vemb station til Lemvig  

 eller dens havn (* 1) 

VI CHRISTIAN DEN NIENDE, af Guds Naade Konge til Danmark,  

 de Venders og Gothers, Hertug til Slesvig, Holsten, Stormarn, Ditmarsken,  

 Lauenborg og Oldenborg,  Gjøre vitterligt: Rigsdagen har vedtaget og  

 Vi ved Vort Samtykke stadfæstet følgende Lov: 



 § 1  
Regjeringen bemyndiges til for Tidsrummet indtil 1ste Januar 1970. at  

 meddele Eneret paa Anlæg og Benyttelse af en Jernbane fra Vemb Station til  

 Lemvig eller dens havn. 
Banen kan anlægges som let Lokomotivbane, men med samme Sporvidde som de  

 jydsk-fynske Statsbaner, med hvilke den vil være at sætte i Forbindelse. 



 § 2  
Af Statskassen kan Regjeringen til dette Baneanlæg yde et Tilskud af  

 indtil 40,000 RD. for hver Mil, Banens Længde udgjør, samt et forholdsmæssigt  

 Beløb for den overskydende Del af en Mil. Dette Tilskud kommer til  

 Udbetaling, efterhaanden som Banens Anlæg skrider frem, efter nærmere  

 Bestemmelse paa hvert Aars Finanslov, dog at det Beløb, der udbetales, ikke i  

 noget Finansaar maa overskride Halvdelen af den samlede Udgift, som efter  

 nærværende Lov kommer til at paahvile Statskassen. 
For Statskassens Tilskud vil der være at betinge Samme Ret som Aktionær i  

 vedkommende Baneanlæg, dog saaledes, at der af Netto-Udbyttet - dette  

 beregnet efter Fradrag af, hvad der efter Statuterne muligen skal henlægges  

 til en Reservefond - forlods kan udbetales 5 pCt. aarlig paa den øvrige Del  

 af Aktiekapitalen, forinden der udbetales noget Udbytte paa de Statskassen  

 tilhørende Aktier. 



 § 3  
De i Lov af 23de Mai 1873 om Meddelelse af Koncession paa Anlæg og  

 Benyttelse af forskjellige Sidebaner til de jydsk-fynske Statsbaner § 2, 1ste  

 Stykke, §§ 3, 4, 5, 6, 7, og 8 indeholdte Forskrifter skulle ogsaa komme til  

 Anvendelse paa det i nærværende Lov omhandlede Baneanlæg. 
Hvorefter alle Vedkommende sig have at rette. 


 Givet paa Amalienborg, den 31te Marts  

 1874.  
Under Vor Kongelige Haand og Segl. 
 Christian R. 
(L. S.) 
 C. A. Fonnesbech. 

Officielle noter
(* 1) Udfærdiget igjennem Indenrigsministeriet. Se Rigsdagstidenden for  

 1873-74; Folkeh. Tid. første Afdeling Sp. 32-33, anden Afdeling Sp. 79,  

 493-504, 532-33, 1439-49, 2079; Landsth. Sp. Tid. Sp. 743, 746-67, 886, ff.;  

 Tillæg A. Sp. 1209-12, 1595-96; Tillæg B. Sp. 461-64; Tillæg C. Sp. 107-8,  

 391-92. 
