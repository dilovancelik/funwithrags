

Lov om Danmarks tiltrædelse af De europæiske  

 Fællesskaber Bilag 1 til loven: Slutakt med tilhørende erklæringer (* 1)  





(Tiltrædelsesloven) 


SLUTAKT 
De befuldmægtigede for 
HANS MAJESTÆT BELGIERNES KONGE, 
HENDES MAJESTÆT DANMARKS DRONNING, 
PRÆSIDENTEN FOR FORBUNDSREPUBLIKKEN TYSKLAND, 
PRÆSIDENTEN FOR DEN FRANSKE REPUBLIK, 
PRÆSIDENTEN FOR IRLAND, 
PRÆSIDENTEN FOR DEN ITALIENSKE 
REPUBLIK, 
HANS KONGELIGE HØJHED STORHERTUGEN AF LUXEMBOURG, 
HENDES MAJESTÆT DRONNINGEN AF 
NEDERLANDENE, 
HANS MAJESTÆT KONGEN AF NORGE, 
HENDES MAJESTÆT DRONNINGEN AF DET FORENEDE KONGERIGE STORBRITANNIEN OG  

 NORDIRLAND, 
OG RÅDET FOR DE EUROPÆISKE FÆLLESSKABER 
repræsenteret ved sin formand, 
Forsamlede i Bruxelles den toogtyvende januar nitten hundrede og  

 tooghalvfjerds i anledning af undertegnelsen af Traktaten om kongeriget  

 Danmarks, Irlands, kongeriget Norges og Det forenede kongerige Storbritannien  

 og Nordirlands tiltrædelse af Det europæiske økonomiske Fællesskab og Det  

 europæiske Atomeneigifællesskab, 
har fastslået at følgende tekster er blevet udarbejdet og fastlagt i  

 konferencen mellem De europæiske Fællesskaber og de Stater, der har anmodet  

 om tiltrædelse af disse Fællesskaber: 
     1. Traktaten vedrørende kongeriget Danmarks, Irlands,  

 kongeriget Norges og Det forenede kongerige Storbritannien og Nordirlands  

 tiltrædelse af Det europæiske økonomiske Fællesskab og Det europæiske  

 Atomenergifællesskab; 
II. Akten vedrørende tiltrædelsesvilkårene og tilpasningerne af  

 Traktaterne; 
III. De nedenfor opregnede tekster, som er bilag til Akten vedrørende  

 tiltrædelsesvilkårene og tilpasningerne af Traktaterne: 
A. Bilag I. Den i Tiltrædelsesaktens artikel 29 nævnte liste, 
Bilag II. Den i Tiltrædelsesaktens artikel 30 nævnte liste, 
Bilag III. Lister over de i Tiltrædelsesaktens artikler 32, 36 og 39  

 omhandlede produkter (EURATOM), 
Bilag IV. Liste over produkter nævnt i Tiltrædelsesaktens artikel 32  

 (Commonwealth-produkter der nyder godt af den aftalemæssige præferencemargin  

 i Det forenede Kongerige), 
Bilag V. Liste omhandlet i Tiltrædelsesaktens artikel 107, 
Bilag VI. Liste over landene omhandlet i Tiltrædelsesaktens artikel 109 og  

 i protokol nr.22, 
Bilag VII. Liste omhandlet i Tiltrædelsesaktens artikel 133, 
Bilag VIII. Liste omhandlet i Tiltrædelsesaktens artikel 148 stk. (1),  


Bilag IX. Liste omhandlet i Tiltrædelsesaktens artikel 148 stk. (2), 
Bilag X. Liste omhandlet i Tiltrædelsesaktens artikel 150, 
Bilag XI. Liste omhandlet i Tiltrædelsesaktens artikel 152, 
B. Protokol nr. 1 vedrørende vedtægterne for Den europæiske  

 lnvesteringsbank, 
Protokol nr. 2 om Færøerne, 
Protokol nr. 3 om Kanaløerne og øen Man, 
Protokol nr. 4 om Grønland, 
Protokol nr. 5 om Svalbard (Spitzbergen), 
Protokol nr. 6 om visse kvantitative restriktioner i Irland og Norge, 
Protokol nr. 7 om import af motorkøretøjer og samleindustri for  

 motorkøretøjer i Irland, 
Protokol nr. 8 om fosfor henhørende under underposition nr. 28.04 C IV i  

 den fælles toldtarif, 
Protokol nr. 9 om aluminiumoxyd og aluminiumhydroxyd  

 (aluminiumforbindelser) henhørende under underposition nr. 28.20 A i den  

 fælles toldtarif, 
Protokol nr. 10 om mimosebarkekstrakt henhørende under underposition nr.  

 32.01 A i den fælles toldtarif og kastanjetræsekstrakt henhørende under  

 underposition nr. ex 32.01 C i den fælles toldtarif, 
Protokol nr. 11 om krydsfineer henhørende under position nr. ex 44.15 i  

 den fælles toldtarif, 
Protokol nr. 12 om papirmasse henhørende under underposition nr. 47.01 A  

 II i den fælles toldtarif, 
Protokol nr. 13 om avispapir henhørende under underposition nr. 48.01 A i  

 den fælles toldtarif, 
Protokol nr. 14 om råbly henhørende under underposition nr. 78.01 A i den  

 fælles toldtarif, 
Protokol nr. 15 om råzink henhørende under underposition nr. 79.01 A i den  

 fælles toldtarif, 
Protokol nr. 16 om markederne for og samhandelen med landbrugsprodukter,  


Protokol nr. 17 om import i Det forenede Kongerige af sukker hidrørende  

 fra de i Commonwealth-aftalen vedrørende sukker omhandlede eksporterende  

 lande og territorier. 
Protokol nr. 18 om import i Det forenede Kongerige af smør og ost fra New  

 Zealand, 
Protokol nr. 19 om alkoholholdige drikkevarer fremstillet af korn, 
Protokol nr. 20 om norsk landbrug, 
Protokol nr. 21 om fiskeriordningen for Norge, 
Protokol nr. 22 om forbindelserne mellem Det europæiske økonomiske  

 Fællesskab og de associerede afrikanske stater og Madagascar samt de  

 selvstændige udviklingslande inden for Commonwealth, der er beliggende i  

 Afrika, Det indiske Ocean, Stillehavet og på Antillerne, 
Protokol nr. 23 om de nye medlemsstaters anvendelse af det generelle  

 toldpræferencesystem, der anvendes i Det europæiske økonomiske Fællesskab,  


Protokol nr. 24 om de nye medlemsstaters deltagelse i Det europæiske Kul-  

 og Stålfællesskabs fonde, 
Protokol nr. 25 om udveksling med Danmark af viden på kerneenergiområdet,  


Protokol nr. 26 om udveksling med Irland af viden på kerneenergiområdet,  


Protokol nr. 27 om udveksling med Norge af viden på kerneenergiområdet,  


Protokol nr. 28 om udveksling med Det forenede Kongerige af viden på  

 kerneenergiområdet, 
Protokol nr. 29 om aftalen med Den internationale Atomenergi-Organisation,  


Protokol nr. 30 om Irland; 
C. Brevveksling vedrørende monetære spørgsmål; 
D. Teksterne til Traktaten om oprettelse af Det europæiske økonomiske  

 Fællesskab og Traktaten om oprettelse af Det europæiske Atomenergifællesskab  

 samt til de traktater, der har ændret eller suppleret disse, på dansk,  

 engelsk, irsk og norsk. 
De befuldmægtigede har desuden taget De europæiske Fællesskabers  

 Rådsafgørelse af 22. januar 1972 vedrørende kongeriget Danmarks, Irlands,  

 kongeriget Norges og Det forenede kongerige Storbritannien og Nordirlands  

 tiltrædelse af Det europæiske Kul- og Stålfællesskab til efterretning. 
Endvidere har de befuldmægtigede og Rådet tilsluttet sig nedennævnte  

 erklæringer, der er knyttet til denne Slutakt: 
     1. Fælles erklæring om Domstolen, 
     2. Fælles erklæring om Det forenede Kongerige  

 Storbritannien og Nordirlands højhedsområder på Cypern, 
     3. Fælles erklæring om fiskerisektoren, 
     4. Fælles hensigtserklæring om udvikling af  

 handelsforbindelser med Ceylon, Indien, Malaysia, Pakistan og Singapore, 
     5. Fælles erklæring om arbejdskraftens frie  

 bevægelighed. 
De befuldmægtigede og Rådet har ligeledes taget følgende erklæring, der er  

 knyttet til denne Slutakt, til efterretning. 
Erklæring fra regeringen for forbundsrepublikken Tyskland om anvendelse på  

 Berlin af afgørelsen om tiltrædelsen af Det europæiske Kul- og Stålfællesskab  

 og Traktaten vedrørende tiltrædelsen af Det europæiske økonomiske Fællesskab  

 og Det europæiske Atomenergifællesskab. 
De befuldmægtigede og Rådet har desuden taget det arrangement vedrørende  

 fremgangsmåden for vedtagelse af visse afgørelser, samt andre  

 foranstaltninger, der skal træffes i perioden forud for tiltrædelsen, som er  

 kommet i stand på Konferencen mellem De europæiske Fællesskaber og de Stater,  

 der har anmodet om tiltrædelse af disse Fællesskaber, og som er knyttet til  

 denne Slutakt, til efterretning. 
Endelig er følgende erklæringer blevet fremsat og knyttet til denne  

 Slutakt: 
     1. Erklæring fra regeringen for Det forenede kongerige  

 Storbritannien og Nordirland vedrørende definitionen af udtrykket  

 »statsborgere«, 
     2. Erklæringer vedrørende den økonomiske og  

 industrielle udvikling i Irland, 
     3. Erklæringer vedrørende konsummælk, svinekød og æg,  


     4. Erklæring vedrørende fastsættelse af Fællesskabets  

 landbrugspriser, 
     5. Erklæringer vedrørende landbrug i vanskeligt  

 tilgængeligt terræn. 
TIL BEKRÆFTELSE HERAF har undertegnede befuldmægtigede underskrevet denne  

 slutakt. 
UDFÆRDIGET i Bruxelles, den toogtyvende januar nitten hundrede og  

 tooghalvfjerds. 
G. EYSKENS 
Jens Otto KRAG 
Walter SCHEEL 
Maurice SCHUMANN 
Seean O LOINSIGH 
COLOMBO 
Gaston THORN 
N. SCHMELZER 
Trygve BRATTELI 
Edward HEATH 
Gaston THORN 
P. HARMEL 
Ivar NØRGAARD 
Aldo MORO 
WESTERTERP 
Andreas CAPPELEN 
Alec DOUGLAS-HOME 
J. van der MEULEN 
Jens CHRISTENSEN 
H. G. SACHS 
J.-M. BOEGNER 
Padraig O HIRIGHILE 
BOMBASSEI de VETTOR 
J. DONDELINGER 
SASSEN 
S. Chr. SOMMERFELT 
Geoffrey RIPPON 
Fælles erklæring om Domstolen 
De suplerende foranstaltninger, som måtte vise sig nødvendige som følge af  

 de nye medlemsstaters tiltrædelse, bør foretages af Rådet, som på Domstolens  

 begæring vil kunne forøge antallet af generaladvokater til fire og tilpasse  

 bestemmelserne i tredje afsnit i henholdsvis EKSF-traktatens artikel 32,  

 EØF-traktatens artikel 165 og EURATOM-traktatens artikel 137. 
Fælles erklæring 
om Det forenede kongerige Storbritannien og Nordirlands højhedsområder  


på Cypern 
Den ordning, der skal anvendes i forbindelserne mellem Det europæiske  

 økonomiske Fællesskab og Det forenede kongerige Storbritannien og Nordirlands  

 højhedsområder på Cypern, vil blive fastlagt i forbindelse med et eventuelt  

 arrangement mellem dette Fællesskab og republikken Cypern. 
Fælles Erklæring om fiskerisektoren 
     1. Det europæiske økonomiske Fællesskabs institutioner  

 undersøger forholdene vedrørende fiskemel og fiskeolie med henblik på at  

 træffe de foranstaltninger, der måtte vise sig nødvendige på dette område for  

 så vidt angår det anvendte råmateriale. Disse foranstaltninger skal opfylde  

 kravene om beskyttelse og en rationel udnyttelse af havets biologiske  

 resourcer, idet det samtidig må undgås, at produktionsenheder, der ikke er  

 tilstrækkeligt rentable, oprettes eller opretholdes. 
     2. Anvendelsen af de fælles handelsnormer for visse  

 arter af ferske eller kølede fisk må ikke medføre udelukkelse af nogen  

 handelsform, og omvendt må ingen handelsform være til hinder for anvendelsen  

 af de nævnte normer; de problemer, der måtte opstå, kan til sin tid løses af  

 Fællesskabets institutioner i denne ånd. 
     3. Det europæiske økonomiske Fællesskab er bekendt med  

 betydningen af den norske eksport af fiskeriprodukter til tredjelande, der,  

 som Fællesskabets øvrige eksport, er undergivet bestemmelserne i forordning  

 (EØF) nr. 2142/70. 
     4. Det betragtes som forudsat, at den norske lov af  

 18. december 1970 om »omsætning af fisk hidrørende fra  

 forarbejdningsindustrien« så hurtigt som muligt tages op til en grundig  

 gennemgang med henblik på, under hensyntagen til de fællesskabsretlige  

 bestemmelser, at undersøge vilkårene for dens anvendelse. 
Fælles hensigtserklæring 
om udviklingen af handelsforbindelser med Ceylon, Indien, Malaysia,  

 Pakistan 
og Singapore 
Ud fra ønsket om at udvide og forstærke handelsforbindelserne med de  

 selvstændige udviklingslande inden for Commonwealth, der er beliggende i  

 Asien (Ceylon, Indien, Malaysia, Pakistan og Singapore), er Det europæiske  

 økonomiske Fællesskab rede til efter tiltrædelsen at gennemgå de problemer,  

 der måtte opstå på det handelsmæssige område med disse lande, med henblik på  

 at søge egnede løsninger, der tager hensyn såvel til rækkevidden af det  

 generelle toldpræferencesystem som til stillingen for de udviklingslande, der  

 er beliggende i samme geografiske område. 
Spørgsmålet om Indiens eksport af sukker til Fællesskabet efter udløbet  

 den 31. december 1974 af gyldigheden af Commonwealth-aftalen om sukker bør  

 ordnes af Fællesskabet på baggrund af denne hensigtserklæring og under hensyn  

 til de bestemmelser, som måtte blive vedtaget for så vidt angår import af  

 sukker hidrørende fra de selvstændige Commonwealth-lande omhandlet i protokol  

 nr. 17 om forbindelserne mellem Det europæiske økonomiske Fællesskab og de  

 associerede afrikanske stater og Madagascar samt de selvstændige  

 udviklingslande inden for Commonwealth, der er beliggende i Afrika, Det  

 indiske Ocean, Stillehavet og på Antillerne. 
Fælles erklæring 
om arbejdskraftens frie bevægelighed 
Fællesskabets udvidelse vil kunne medføre visse vanskeligheder for den  

 sociale situation i en eller flere medlemsstater med hensyn til anvendelsen  

 af bestemmelserne vedrørende arbejdskraftens frie bevægelighed. 
Medlemsstaterne erklærer, at de forbeholder sig ret til, såfremt  

 vanskeligheder af denne art måtte opstå, at rejse sagen i Fællesskabets  

 institutioner for at opnå en løsning på dette problem i overensstemmelse med  

 bestemmelserne i Traktaterne om oprettelse af De europæiske Fællesskaber og  

 med de bestemmelser, der er truffet i medfør heraf. 
Erklæring 
fra regeringen for forbundsrepublikken Tyskland om anvendelsen på Berlin  

 af afgørelsen vedrørende tiltrædelse af Det europæiske Kul- og Stålfællesskab  

 samt af Traktaten vedrørende tiltrædelse af Det europæiske økonomiske  

 Fællesskab og 
Det europæiske Atomenergifællesskab. 
Regeringen for forbundsrepublikken Tyskland forbeholder sig ret til ved  

 ikrafttrædelsen af kongeriget Danmarks, Irlands, kongeriget Norges og Det  

 forenede kongerige Storbritannien og Nordirlands tiltrædelse af Det  

 europæiske Kul- og Stålfællesskab og ved deponeringen af sit  

 ratifikationsdokument for Traktaten vedrørende ovennævnte landes tiltrædelse  

 af Det europæiske økonomiske Fællesskab og Det europæiske  

 Atomenergifællesskab at erklære, at Rådets afgørelse af 22. januar 1972  

 vedrørende tiltrædelsen af Det europæiske Kul- og Stålfællesskab samt  

 ovennævnte Traktat også finder anvendelse på Land Berlin. 
Erklæring fra regeringen for Det forenede kongerige Storbritannien og  

 Nordirland vedrørende 
definitionen af udtrykket »statsborgere« 
I anledning af undertegnelsen af Tiltrædelsestraktaten afgiver regeringen  

 for Det forenede kongerige Storbritannien og Nordirland følgende erklæring:  


»For så vidt angår Det forenede kongerige Storbritannien og  

 Nordirland skal udtrykkene »statsborgere«, »statsborgere i  

 medlemsstaterne« eller »statsborgere i medlemsstaterne og i de  

 oversøiske lande og territorier«, overalt hvor de er anvendt i Traktaten  

 om oprettelse af Det europæiske økonomiske Fællesskab, Traktaten om  

 oprettelse af Det europæiske Atomenergifællesskab eller Traktaten om  

 oprettelse af Det europæiske Kul- og Stålfællesskab, eller i enhver  

 fællesskabsretsakt, der er afledt af disse Traktater, forstås som henvisende  

 til: 

a) personer, der er borgere i Det forenede Kongerige med kolonier, eller  

 personer som er britiske undersåtter uden at have sådant statsborgerskab  

 eller statsborgerskab i noget andet Commonwealth-land eller -territorium, og  

 som i det ene og andet af disse tilfælde har ret til at tage bopæl i Det  

 forenede Kongerige og derfor er fritaget fra Det forenede Kongeriges  

 indvandringskontrol; 
b) personer, der er borgere i Det forenede Kongerige med kolonier, fordi  

 de er født i eller er blevet registreret eller naturaliseret i Gibraltar,  

 eller hvis fader er født, registreret eller naturaliseret i Gibraltar.' 

Erklæringer 
om den økonomiske og industrielle udvikling i Irland 
På det 6. ministermøde 19. oktober 1971 i forhandlinger mellem  

 Fællesskabet og Irland fremsatte A. Moro, udenrigsminister for Den Italienske  

 Republik, på Fællesskabets delegations vegne den nedenfor under I gengivne  

 erklæring. 
P. J. Hillery, udenrigsminister for Irland, afgav som svar på den irske  

 delegations vegne den nedenfor under II gengivne erklæring. 
II Erklæring fremsat af A. Moro, udenrigsminister for Den italienske  

 Republik, på Fællesskabets delegations vegne 
I. 
     1. Den irske delegation har understreget, at den irske  

 regering står over for alvorlige økonomiske og sociale uligheder af egns- og  

 strukturmæssig art. Delegationen har erklæret, at der bør finde en udjævning  

 af disse uligheder sted med henblik på at nå til et harmoniseringsniveau, der  

 er foreneligt med Fællesskabets mål, herunder i særlig grad med  

 gennemførelsen af Den økonomiske og monetære Union. Den irske delegation har  

 anmodet Fællesskabet om at forpligte sig til med de midler, det har til  

 rådighed, at støtte den irske regerings programmer, der tager sigte på  

 afskaffelsen af disse uligheder, og i fuld udstrækning at tage hensyn til  

 Irlands særlige problemer på dette område under den senere udvikling af en  

 omfattende regionalpolitik i Fællesskabet. 
     2. Den irske delegation har for Fællesskabets  

 delegation fremlagt materiale, der angiver retningslinierne og midlerne for  

 de irske regionale programmer. Den irske delegation har ligeledes givet en  

 fremstilling af, hvorledes der igennem skattelettelser gives støtte til de  

 irske eksportindustrier. Også her er der tale om foranstaltninger, der har  

 som mål at afhjælpe de sociale og økonomiske uligheder igennem en udvikling  

 af industrien. 
II. 
     1. Fællesskabets delegation understreger i denne  

 forbindelse, at Fællesskabets grundlæggende mål - som det fremgår af  

 præamblen til Rom-traktaten - omfatter en stadig forbedring af levevilkår og  

 beskæftigelsesforhold for medlemsstaternes folk samt en harmonisk udvikling  

 af disse landes økonomier ved at formindske ulighederne mellem de forskellige  

 områder og forbedre de mindre begunstigede områders stilling. 
     2. Den fælles politik og de forskellige midler,  

 Fællesskabet har taget i anvendelse på det økonomiske og sociale område,  

 indebærer en konkret gennemførelse af de ovenfor nævnte mål, og vil desuden  

 utvivlsomt udvikle sig. Den europæiske Socialfond følger nye veje. Den  

 europæiske Investeringsbanks virkefelt udvides hele tiden. 1 fællesskabets  

 institutioner føres der for tiden drøftelser med henblik på at fastlægge  

 hvilke midler Fællesskabet kan tage i anvendelse, og efter hvilke nærmere  

 retningslinier, for at føre regionalpolitikkens mål ud i livet. 
Den støtte, staterne yder, herunder også den, der gives i form af  

 skattefritagelser, er underkastet de i EØF-traktatens artikler 92 og 94  

 fastlagte regler. For statsstøtte med en regional målsætning bør det  

 understreges, at ifølge artikel 92, stk. (3), litra a, kan »støtte til  

 fremme af den økonomiske udvikling i områder, hvor levestandarden er  

 usædvanlig lav, eller hvor der hersker en alvorlig underbeskæftigelse«,  

 betragtes som forenelig med fællesmarkedet. Erfaringen viser, at denne  

 bestemmelse er tilstrækkelig smidig til, at fællesskabsmyndighederne kan tage  

 hensyn til de underudviklede områders særlige krav. 
Skattefritagelserne vil - som al støtte iøvrigt, der på  

 tiltrædelsestidspunktet består i Irland af Kommissionen blive undersøgt under  

 den sædvanlige løbende gennemgang af bestående støtte. Dersom det af  

 gennemgangen fremgår, at denne eller hin støtte ikke vil kunne opretholdes i  

 sin nuværende form, skal Kommissionen under iagttagelse af Traktatens regler  

 fastsætte passende frister og nærmere overgangsbestemmelser. 
     3. I betragtning af ovennævnte særlige problemer for  

 Irland foreslår Fællesskabets delegation, at der til Tiltrædelsesakten  

 knyttes en protokol vedrørende den økonomiske og industrielle udvikling i  

 Irland. 
II. Erklæring afgivet af P. J. Hillery, udenrigsminister for Irland, på  

 den irske delegations vegne 
Det er mig en glæde at give udtryk for den irske delegations indforståelse  

 med teksten til den foreslåede protokol om Irland, som har været drøftet vore  

 to delegationer imellem, og hvis baggrund er blevet så klart fremstillet i  

 Deres indledende erklæring. Den tekst, man er blevet enig om, vil gøre det  

 muligt for den irske regering at fortsætte gennemførelsen af sine planer for  

 økonomisk og social udvikling i visheden om, at Fællesskabet igennem sine  

 institutioner og særorganer er beredt til at samarbejde med os for  

 gennemførelsen af vore mål. 
Jeg har gentagne gange under forhandlingerne henledt opmærksomheden på de  

 problemer, der opstår i en samlet enhed som det udvidede Fællesskab på grund  

 af uensartetheden mellem de forskellige stader, den økonomiske udvikling  

 befinder sig på. Jeg har ligeledes bestræbt mig på at forklare Dem de  

 vanskeligheder, et land som Irland med sin beliggenhed i yderkanten af det  

 udvidede Fællesskab må overvinde for at nærme sit økonomiske udviklingsniveau  

 til de øvrige medlemsstaters. Jeg er ganske klar over Fællesskabets vilje  

 såvel som dets hensigt til at nå de i EØF-traktaten formulerede mål, der  

 tilsigter en stadig forbedring af leve- og arbejdsvilkårene for folkene i  

 medlemsstaterne og en harmonisk udvikling af deres økonomi. Protokollen, som  

 vi idag er nået til enighed om, er et overbevisende eksempel på Fællesskabets  

 vilje til at give disse grundlæggende mål et konkret indhold. Denne protokol  

 vil have praktisk værdi, idet det herigennem vil være muligt for mit land  

 fuldtud at tage del i gennemførelsen af disse mål inden for det udvidede  

 Fællesskab. Dens effektivitet i så henseende vil i høj grad blive styrket ved  

 tidformningen af en samlet regionalpolitik for Fællesskabet. Jeg skal i denne  

 forbindelse tillade mig at sige, at jeg er opmuntret af de bestræbelser, der  

 nu er udfoldet for at løse dette vigtige spørgsmål inden for rammerne af  

 Fællesskabets udvikling. 
I Irlands situation må målestokken for, hvor virkningsfulde  

 udviklingsforanstaltninger er, både nationalt og på fællesskabsplan være de  

 fremskridt, der nås med hensyn til nedgang i arbejdsløshed og udvandring samt  

 til højnelse af levestandarden. Det, der især er behov for, er at skaffe vor  

 voksende arbejdskraft de nødvendige beskæftigelsesmuligheder, idet en  

 betydelig del af vor mest værdifulde økonomiske hjælpekilde ellers ikke vil  

 blive udnyttet eller vil gå tabt som følge af udvandring, og tempoet i den  

 økonomiske udvikling blive bremset. 
Det vil vække tilfredshed i min regering, at vore drøftelser i dag har  

 vist, at det ved Irlands tiltrædelse af Fællesskabet vil være muligt at  

 fortsætte ad den af regeringen anslåede vej for at gennemføre dens mål,  

 således som disse er formuleret i protokollen. Jeg tænker især på den stadige  

 udvikling af industrien, der indtager en fremtrædende plads i vor almindelige  

 målsætning for økonomisk ekspansion. Det er af afgørende betydning for os, at  

 der fortsat sker fremskridt på dette område ved hjælp af virksomme  

 foranstaltninger til fremme af industrien. Jeg forstår, at den støtte, der  

 ydes vor industri, ligesom enhver anden form for støtte efter vor tiltrædelse  

 skal gennemgås i lvset af fællesskabsbestemmelserne. Det er glædeligt at  

 konstatere, at De erkender, at det er nødvendigt at føre en støttepolitik i  

 Irland, men at der kan opstå spørgsmål med hensyn til de særlige former, vort  

 støttesystem har antaget, mens vi har stået uden for Fællesskabet. 
Jeg vil gerne gøre opmærksom på det problem, der i denne forbindelse  

 opstår med hensyn til de forpligtelser, vi tidligere har påtaget os. Vi må  

 naturligvis overholde disse forpligtelser, men vi er rede til at drøfte alle  

 enkeltheder ved overgang til ethvert nyt støttesystem, der indføres, og vi  

 vil medvirke til en hensigtsmæssig løsning af disse problemer. 
Deres udtalelser med hensyn til smidighed i de bestemmelser i Traktaten,  

 der vedrører dette punkt, overbeviser mig ganske om, at  

 fællesskabsinstitutionerne ved gennemgangen af vort støttesystem fuldtud vil  

 tage hensyn til vore særlige problemer. I og med at den irske regering og  

 Fællesskabets mål er sammenfaldende, er jeg ligeledes overbevist om, at  

 såfremt det bliver nødvendigt at tilpasse vort støttesystem, vil den irske  

 regering være i stand til at opretholde tempoet i landets industrielle  

 udvikling og sikre en stadig forbedring både af beskæftigelsesforholdene og  

 levestandarden. 
Endelig skal jeg tillade mig at give udtryk for min påskønnelse af den  

 sympati og forståelse, Fællesskabet har udvist i sin indstilling til og  

 gennemgang af spørgsmålene om vore egnsmæssige problemer og vor støtte til  

 industrien, hvilke spørgsmål er af den største betydning for mit land. Den  

 enighed, vi er nået til, spår godt for vort fremtidige samarbejde inden for  

 det udvidede Fællesskab med hensyn til at føre Traktatens grundlæggende mål  

 ud i livet. Jeg ser i dette fremtidige samarbejde det bedste middel for os i  

 Irland til at virkeliggøre vore egne mål på det økonomiske område. 
Erklæringer 
vedrørende konsummælk, svinekød og æg 
På det andet ministermøde 27. oktober 1970 i forhandlingerne mellem  

 Fællesskabet og Det forenede Kongerige fremsatte G. Rippon, kansler for  

 hertugdømmet Lancaster, på Det forenede Kongeriges delegations vegne og W.  

 Scheel, udenrigsminister for forbundsrepublikken Tyskland, på Fællesskabets  

 delegations vegne følgende erklæringer. 
De to delegationer har som konklusion fastslået, at der var opnået enighed  

 på grundlag af disse to erklæringer. 
I. Erklæring fremsat af G. Rippon, kansler for hertugdømmet Lancaster, på  

 Det forenede 
Kongeriges delegations vegne. 
     1. på det første ministermøde, der afholdtes 21. juli,  

 erklærede min forgænger, at Det forenede Kongerige var rede til at tilslutte  

 sig den fælles landbrugspolitik inden for et udvidet Fællesskab. Han  

 tilføjede imidlertid, at vi havde behov for indgående at undersøge en del  

 punkter, herunder især den indvirkning, fællesskabsbestemmelserne for mælk,  

 svinekød og æg ville have på den britiske produktion, markedsføring og  

 forbrug. 
     2. Siden da har der fundet mange opklarende drøftelser  

 og samtaler sted med Kommissionen på teknisk plan og mere generelt under  

 stedfortrædermøderne. Vort mål har været at fastslå, om der kunne opstå  

 alvorlige vanskeligheder, og i bekræftende fald at undersøge de bedst egnede  

 midler til imødegåelse heraf. Jeg er glad for at kunne sige, at Fællesskabet  

 har givet os mange oplysninger og udvist forståelse, hvilket har bidraget til  

 en væsentlig afklaring af situationen og givet mig håb om, at det vil lykkes  

 os at nå til enighed om disse spørgsmål, således at de ikke skal optræde på  

 vor fremtidige dagsorden. 
Mælk 
Vi finder det både i Fællesskabets og Det forenede Kongeriges interesse  

 vigtigt, at vi er i stand til at sikre tilstrækkelige forsyninger af  

 konsummælk til at tilfredsstille forbrugernes efterspørgsel i hele landet og  

 året rundt. I lys af den bekræftelse, vi har modtaget fra Fællesskabet  

 angående vor fortolkning af rækkevidden og arten af såvel de nuværende som de  

 foreslåede ordninger, tror vi, at dette vil være muligt. Det er således af  

 betydning, at jeg gengiver hovedpunkterne i denne fortolkning, som er  

 følgende: 

i) det er et af den fælles landbrugspolitiks mål at anvende så meget mælk  

 som muligt som konsummælk i hele Fællesskabet, og denne politik bør ikke  

 gennemføres på en sådan måde, at der lægges hindringer i vejen for opnåelsen  

 af dette mål; 
ii) den i Rådets vedtagelse af 24. juli 1966 omhandlede prisforskel  

 mellem mælk til forarbejdning og konsummælk er ikke juridisk bindende; den  

 erstattes til sin tid af en fællesskabsordning for mælk; i henhold til de  

 nugældende bestemmelser står det medlemsstaterne frit at fastsætte  

 detailpriser for konsummælk, men de er ikke forpligtet hertil; 
iii) forordning (EØF) nr. 804/68 tager kun sigte på foranstaltninger, der  

 er truffet af staternes regeringer, og som gør det muligt at foretage  

 prisudligninger, og en ikke-statslig producentsammenslutning kan følgelig,  

 forudsat den respekterer bestemmelserne i EØF-traktaten og den afledede ret,  

 frit beslutte at levere mælk til områder efter eget valg for at sikre sine  

 medlemmer det bedst mulige økonomiske udbytte, at lade udbyttet indgå i en  

 fælles pulje og at fastsætte, hvorledes udbyttet fordeles mellem medlemmerne.  



Svinekød 
Vi mener også, at det vil være i et udvidet Fællesskabs interesse, et  

 Fællesskab, som ventes at blive mere end selvforsynende med svinekød, at  

 sikre en tilfredsstillende markedsstabilitet, herunder stabilitet på det  

 britiske baconmarked. Fællesskabets nuværende system har, som naturligt er,  

 ikke taget hensyn til dette vigtige marked, som årligt aftager ca. 640.000  

 tons bacon til en værdi af over en milliard RE. Dette marked kunne imidlertid  

 i høj grad bidrage til den ønskede stabilitet, ikke blot til fordel for  

 baconproducenterne i Det forenede Kongerige og andre direkte interesserede  

 lande, men for alle producenter af svinekød i det udvidede Fællesskab. 
Drøftelserne har ikke ført os til den slutning, at Fællesskabets nuværende  

 regler vedrørende svinekød nødvendigvis vil være uegnede, eller at de ikke  

 vil passe til den nye situation, der vil opstå som følge af udvidelsen. 
Vi finder det imidlertid væsentligt at sikre os, at De erkender selve  

 betydningen af baconmarkedet i et udvidet Fællesskab, de fordele, dettes  

 fortsatte stabilitet på rimelige konkurrencevilkår vil medføre for hele  

 Fællesskabets svineproduktion, og - som følge heraf - behovet for omhyggeligt  

 at overvåge denne situation i overgangsperioden og senere. 
Æg 
Det udvidede Fællesskab vil være selvforsynende med æg, således at  

 priserne formentlig snarere vil blive bestemt af udviklingen på det interne  

 marked end af anvendelsen af importforanstaltninger. I betragtning af, at  

 dette allerede er tilfældet både i det nuværende Fællesskab og i Det forenede  

 Kongerige, kan markedet i det udvidede Fællesskab blive udsat for  

 prissvingninger af samme art, omend muligvis lidt storre end dem, de enkelte  

 markeder nu er udsat for. På den anden side skulle udviklingen henimod  

 koncentration af produktionen hos specialiserede producenter og en hermed  

 sideløbende udvikling i afsætningen reducere den manglende stabilitet på  

 længere sigt. Jeg tror derfor, at vi vil være i stand til at tilpasse os  

 fællesskabsreglerne. 
     3. Hvis De herefter formelt kan bekræfte, at vor  

 forståelse af, hvilke muligheder, der står os åbne for så vidt angår mælk, er  

 korrekt, og De kan godkende de synspunkter, jeg har givet udtryk for med  

 hensyn til betydningen af og de særlige træk ved baconmarkedet i et udvidet  

 Fællesskab, samt anerkende ønskeligheden af et stabilt marked for svinekød og  

 æg, kan vi til gengæld være enige i, at vi ikke behøver at rejse yderligere  

 spørgsmål om disse produkter under forhandlingerne, undtagen i forbindelse  

 med overgangsordningerne. 
II. Erklæring fremsat af W. Scheel, udenrigsminister for  

 forbundsrepublikken Tyskland, på 
Fællesskabets delegations vegne 
Fællesskabets delegation er enig i Deres analyse af målene for den fælles  

 politik i mælkesektoren og af de nuværende muligheder med hensyn til  

 fastsættelsen af detailpriser for konsummælk samt ikke-statslige  

 producentsammenslutningers virksomhed. For så vidt dette måtte være  

 nødvendigt, erindrer den om. at det i forordning (EØF) nr. 804/68 fastsatte  

 forbud mod nationale foranstaltninger, der muliggør en udligning af priserne  

 på de forskellige mejeriprodukter, ligeledes tager sigte på enhver national  

 lovgivning, der tilsigter en sådan udligning. 
Fællesskabets delegation kan acceptere Deres erklæring angående  

 betydningen af og de særlige træk ved baconmarkedet i et udvidet Fællesskab.  

 1 betragtning af de mål, den fælles politik tilstræber for svinekød- og  

 ægsektoren, deler delegationen Deres ønske om stabilitet i disse sektorer.  


Fællesskabets delegation tager Det forenede Kongeriges delegations  

 erklæring til efterretning og fastslår med tilfredshed, at de bestående  

 bestemmelser vedrørende de tre nævnte sektorer ikke behøver at ændres, for at  

 de af Det forenede Kongeriges delegation udtrykte betænkeligheder kan  

 tilgodeses. 
Erklæring 
vedrørende fastsættelse af Fællesskabets landbrugspriser 
På det andet ministermøde 27. oktober 1970 i forhandlingerne mellem  

 Fællesskabet og Det forenede Kongerige fremsatte W. Scheel, udenrigsminister  

 for forbundsrepublikken Tyskland, på Fællesskabets delegations vegne en  

 erklæring vedrørende Fællesskabets fastsættelse af landbrugspriserne. 
G. Rippon, kansler for hertugdømmet Lancaster, tilkendegav på Det forenede  

 Kongeriges delegations vegne sin tilslutning til denne erklæring, idet han  

 tilføjede, at han ikke var i tvivl om betydningen for alle interesserede  

 parter af denne årlige gennemgang af landbrugssektoren og af hensigten om at  

 have effektive kontakter, især med producentorganisationer på  

 fællesskabsniveau. 
De to delegationer fastslog afslutningsvis, at der var tilvejebragt  

 enighed i overensstemmelse med ordlyden i følgende erklæring afgivet af W.  

 Scheel: 
     1. Siden drøftelserne om dette emne i 1962 er der  

 inden for Fællesskabet blevet indført en årlig gennemgang af landbrugets  

 stilling og landbrugsmarkederne som led i proceduren for fastsættelsen af  

 fællesskabspriserne. 
Denne procedure kan beskrives således: 
Som hovedregel bestemmes det i de forskellige landbrugsforordninger, at  

 Rådet på forslag af Kommissionen hvert år før 1. august for det  

 produktionsår, der begynder det følgende år, fastsætter alle de  

 landbrugspriser for Fællesskabet, som skal fastsættes i henhold til de fælles  

 markedsordninger. 
Kommissionen afgiver ved fremsættelsen af sine forslag en årsrapport om  

 landbrugets stilling og landbrugsmarkederne. Kommissionen er juridisk  

 forpligtet til at afgive denne årsrapport, hvis afgivelse samtidig opfylder  

 andre af Kommissionen påtagne forpligtelser. 
Kommissionen udarbejder denne rapport på basis af egnet statistisk og  

 regnskabsmæssigt materiale fra alle til rådighed stående kilder, værende sig  

 nationale eller hidrørende fra Fællesskabet. 
Den analyse, der foretages i rapporten, omfatter undersøgelse: 
- af landbrugets økonomiske stilling og dets udvikling som helhed, både på  

 nationalt og fællesskabsplan, såvel som i den almindelige økonomiske  

 sammenhæng; 
- af markedet for de forskellige varer eller varegrupper med henblik på at  

 give et overblik over situationen på samt de tendenser, der kendetegner dette  

 marked. 
Den undersøgelse, Kommissionen foretager af materialet, omfatter især  

 oplysninger om udviklingen i priser og omkostninger, beskæftigelse,  

 produktivitet og landbrugets indkomster. 
Landbrugspriserne fastsættes i henhold til den i EØF-traktatens artikel  

 43, stk. (2), hjemlede procedure, hvilket indebærer, at Forsamlingen skal  

 høres. 
Med henblik herpå forelægges Kommissionens forslag bilagt årsrapporten for  

 Forsamlingen, hvor de giver anledning til en generaldebat om den fælles  

 landbrugspolitik. 
Desuden indhentes der regelmæssigt udtalelse om forslagene og rapporten  

 fra Det økonomiske og sociale Udvalg, der består af repræsentanter for de  

 forskellige grupper inden for det økonomiske og sociale liv. For så vidt  

 angår dette udvalgs opgaver, bestemmer EØFtraktatens artikel 47, at Udvalgets  

 landbrugssektion har til opgave at være til rådighed for Kommissionen med  

 henblik på at forberede Udvalgets drøftelser i overensstemmelse med  

 bestemmelserne i EØF-traktatens artikler 197 og 198 
Før, under og efter Kommissionens udarbejdelse af årsrapporten og  

 prisforslagene finder der kontakter sted på fællesskabsplan med  

 landbrugsorganisationerne. Disse kontakter omfatter en drøftelse af de  

 statistiske og andre oplysninger vedrørende landbrugets økonomiske stilling  

 og udsigter, som Kommissionen tager i betragtning i sin rapport til Rådet.  


Grundet arten af de under den fælles landbrugspolitik fastsatte priser har  

 Kommissionen besluttet ikke at begrænse disse kontakter til  

 landbrugssektoren, men også at have kontakter med industri-, handels- og  

 fagforbundskredse samt med forbrugerne. 
Igennem disse kontakter har alle interesserede kredse lejlighed til at  

 fremsætte deres synspunkter eller krav. Kontakterne giver desuden  

 Kommissionen mulighed for at udarbejde sin årsrapport om landbrugets stilling  

 og sine forslag på prisområdet under fuldt kendskab til de berørte parters  

 stilling. 
Høring af Forsamlingen og Det økonomiske og sociale Udvalg under den  

 politiske beslutningsproces, der fører til Rådets endelige beslutning, giver,  

 i forbindelse med fortsatte og direkte kontakter mellem den institution, der  

 har til opgave at udarbejde rapporten og forslagene, og organisationerne for  

 de berørte kredse, tilstrækkelig sikkerhed for en balanceret  

 interesseafvejning for alle, der er berørt af de pågældende beslutninger.  


     2. Denne fremgangsmåde udelukker naturligvis ikke, at  

 medlemsstaterne selv foretager årlige undersøgelser af landbrugets stilling i  

 deres eget land i samråd med de berørte erhvervsorganisationer og i henhold  

 til deres nationale fremgangsmåde. 
     3. Fællesskabets delegation foreslår:. 
- at Konferencen fastslår, at Fællesskabets fremgangsmåde og praksis såvel  

 som bestående nationale fremgangsmåder og praksis medfører hensigtsmæssige  

 kontakter med de berørte erhvervsorganisationer; 
- at Konferencen herudover tager til efterretning, at  

 Fællesskabsinstitutionerne har til hensigt at udstrække de ovenfor i stk. 1  

 beskrevne fremgangsmåder og praksis til det udvidede Fællesskab; 
- at Konferencen finder, at anvendelsen af de to foregående afsnit vil  

 sikre et system i det udvidede Fællesskab, hvorved der tilvejebringes  

 overblik over de økonomsiek vilkår og udsigterne for landbruget, samt  

 opretholdes hensigtsmæssige kontakter med producentorganisationerne såvel som  

 med de øvrige interesserede organisationer og kredse'. 
Erklæringer 
vedrørende landbrug i vanskeligt terræn (hill-farming) 
Ved det 8. ministermøde i forhandlingerne mellem Fællesskabet og Det  

 forenede Kongerige 21.-22. og 23. juni 1971 har G. Rippon, kansler for  

 hertugdømmet Lancaster, på Det forenede Kongeriges delegations vegne fremsat  

 den erklæring, der følger nedenfor under I. 
M. Schumann, udenrigsminister i Den franske Republik, har på Fællesskabets  

 delegations vegne svaret ved den erklæring, der følger nedenfor under II.  


I. Erklæring fremsat af G. Rippon, kansler for hertugdømmet Lancaster, på  

 Det forenede Kongeriges delegations vegne 
I den åbningserklæring, hr. Barber fremsatte under Konferencen 30. juni  

 1970, rejste han blandt andre landbrugsspørgsmål de problemer, der opstår i  

 egne med landbrug i vanskeligt terræn (hill-farming). Dele af Skotland,  

 Wales, og Nordirland samt af Nord- og Sydvestengland er områder med  

 vanskeligt terræn, der som følge af klimaet, jordbunden og den geografiske  

 beliggenhed kun egner sig til ekstensivt opdræt af kvæg. 
I disse egne har landbrugsbedrifterne et begrænset virkefelt, og er ifølge  

 sagens natur særlig følsomme over for markedsvilkårene, således at høje  

 priser alene ikke gør dem levedygtige. Under vort nuværende system modtager  

 de derfor støtte både som led i vor almindelige økonomiske og sociale politik  

 og som led i vor landbrugspolitik. Flere af det nuværende Fællesskabs  

 medlemmer hargivetvis områder med tilsvarende problemer, og vi vil  

 naturligvis behandle dem, som De allerede gør det, i overensstemmelse med  

 Traktaten og den fælles landbrugspolitik. Jeg ville være taknemmelig for  

 Fællesskabets bekræftelse af min forståelse, hvorefter det er nødvendigt for  

 alle medlemmer i det udvidede Fællesskab, der står over for forhold af denne  

 art, at behandle problemet om at opretholde rimelige indkomster for  

 landbrugere i disse egne. 
II. Erklæring fremsat af M. Schumann, udenrigsminister i Den franske  

 Republik på Fællesskabets delegations vegne 
Fællesskabets delegation har nøje mærket sig den erklæring, som Det  

 forenede Kongeriges delegation har fremsat om landbrug i områder med  

 vanskeligt terræn (hill-farming) i Det forenede Kongerige, samt de  

 foranstaltninger, der er gennemført til fordel for dette. 
Som svar på denne erklæring kan Fællesskabets delegation meddele følgende:  


Fællesskabet erkender de særlige vilkår, der eksisterer i områder med  

 landbrug i vanskeligt terræn (hill-farming) i forhold til andre områder i Det  

 forenede Kongerige, ligesom iøvrigt de undertiden meget betydelige forskelle  

 mellem egne i det nuværende Fællesskabs medlemsstater. 
De særlige forhold i visse områder i det udvidede Fællesskab kan faktisk  

 nødvendiggøre foranstaltninger med henblik på at søge at løse de problemer,  

 der er en følge af disse særlige forhold, i særdeleshed for at landbrugerne i  

 disse områder kan bevære rimelige indkomster. 
Naturligvis må sådanne foranstaltninger, som De lige har udtrykt det, være  

 i overensstemmelse med Traktaten og med den fælles landbrugspolitik. 
Fremgangsmåde for vedtagelse af visse afgørelser, samt andre  

 foranstaltninger, der skal træffes i perioden forud for tiltrædelsen 
Fremgangsmåde for underretning og samråd for så vidt angår vedtagelsen af  

 visse afgørelser 

(1) For at sikre kongeriget Danmark, Irland, kongeriget Norge og Det  

 forenede kongerige Storbritannien og Nordirland, i det følgende benævnt de  

 tiltrædende lande, hensigtsmæssig underretning bringes ethvert forslag eller  

 enhver meddelelse fra Kommissionen for De europæiske Fællesskaber, som kan  

 føre til afgørelser i Fællesskabernes Råd, til de tiltrædende landes kundskab  

 efter at være blevet videregivet til Rådet. 
(2) Samrådene finder sted på begrundet anmodning fra et tiltrædende land,  

 som udtrykkeligt gør rede for sine interesser som fremtidigt medlem af  

 Fællesskaberne og fremsætter sine bemærkninger. 
(3) Administrative afgørelser vil almindeligvis ikke give anledning til  

 samråd. 
(4) Samråd finder sted i et interimsudvalg bestående af repræsentanter  

 for Fællesskaberne og de tiltrædende lande. 
(5) Fra Fællesskabernes side er medlemmerne af interimsudvalget  

 medlemmerne af de faste repræsentanters udvalg eller de personer, som de  

 udpeger hertil, almindeligvis deres stedfortrædere. Kommissionen opfordres  

 til at lade sig repræsentere ved disse forhandlinger. 
(6) Interimsudvalget bistås af et sekretariat, som er Konferencens  

 sekretariat, der fortsætter i dette øjemed. 
(7) Samrådene finder normalt sted, så snart det forberedende arbejde på  

 fællesskabsplan med henblik på vedtagelsen af rådsafgørelser har ført til  

 fælles retningslinjer, således at det er formålstjenligt at forudse sådanne  

 samråd. 
(8) Såfremt der efter samrådene stadig skulle bestå alvorlige  

 vanskeligheder, vil spørgsmålet kunne behandles på ministerplan på et  

 tiltrædende lands anmodning. 
(9) Den fremgangsmåde, der er fastlagt i ovennævnte stykker, anvendes  

 ligeledes på alle fremtidige beslutninger, som skal træffes af de tiltrædende  

 lande, og som måtte have indvirkning på de forpligtelser, der følger af deres  

 stilling som fremtidige medlemmer af Fællesskaberne. 

II 
Kongeriget Danmark, Irland, kongeriget Norge og Det forenede kongerige  

 Storbritannien og Nordirland træffer de nødvendige foranstaltninger til, at  

 deres tiltrædelse af de aftaler eller overenskomster, der er omfattet af  

 artikel 3, stk. (2), og artikel 4, stk. (2), i Akten vedrørende  

 tiltrædelsesvilkårene og tilpasningerne af Traktaterne, så vidt muligt finder  

 sted samtidig med, at Traktaten vedrørende tiltrædelsen træder i kraft og på  

 de vilkår, som er fastlagt ved denne Akt. 
I det omfang, aftaler og overenskomster mellem medlemsstaterne, som er  

 omfattet af artikel 3, stk. (1), andet punktum, og stk. (2), kun foreligger i  

 udkast, endnu ikke er undertegnet og sandsynligvis ikke kan nå at blive  

 undertegnet i perioden forud for tiltrædelsen, opfordres de tiltrædende lande  

 til efter undertegnelsen af Tiltrædelsestraktaten i overensstemmelse med en  

 hensigtsmæssig fremgangsmåde at deltage i udarbejdelsen af disse udkast i en  

 positiv ånd og på en måde, der kan befordre indgåelsen af disse aftaler og  

 overenskomster. 
III 
For så vist angår forhandlingerne om de påtænkte aftaler med de  

 EFTA-stater, der ikke har anmodet om at blive medlemmer af De europæiske  

 Fællesskaber, samt forhandlingerne om visse tilpasninger af de præferentielle  

 aftaler, der er afsluttet i henhold til Traktaterne om oprettelse af De  

 europæiske Fællesskaber, deltager repræsentanter fra de tiltrædende lande som  

 observatører ved siden af repræsentanterne for de oprindelige medlemsstater.  


Visse af Fællesskabets ikke-præferentielle aftaler, hvis gyldighedsperiode  

 går ud over 1. januar 1973, kan tilpasses eller ændres for at tage hensyn til  

 Fællesskabets udvidelse. Disse tilpasninger eller ændringer vil blive  

 forhandlet af Fællesskabet med deltagelse af repræsentanter for de  

 tiltrædende lande efter fremgangsmåden i foregående stykke. 
IV 
For så vidt angår Traktaten om ikke-spredning af kernevåben koordinerer  

 kongeriget Danmark, Irland og kongeriget Norge deres holdning med Det  

 europæiske Atomenergifællesskabs holdning under forhandlingen om en  

 verifikationsaftale med Den internationale Atomenergi-Organisation. De  

 anmoder om, at der i de kontrolaftaler, de måtte afslutte med IAEA, indføjes  

 en klausul, der gør det muligt for dem med kortest mulig frist efter  

 tiltrædelsen af erstatte disse aftaler med den verifikationsaftale, som  

 Fællesskabet måtte have afsluttet med Organisationen. 
Det forenede Kongerige og Fællesskabet påbegynder i perioden forud for  

 tiltrædelsen de samråd, som er en følge af, at det kontrol- og  

 inspektionssystem, som anvendes i henhold til aftalen mellem flere  

 medlemsstater og Det europæiske Atomnergifællesskab på den ene side og Den  

 internationale Atomenergi-Organisation på den anden side, accepteres af Det  

 forenede Kongerige. 
V 
De samråd mellem de tiltrædende lande og Kommissionen, der er forudset i  

 artikel 120. stk. (2), i Akten vedrørende tiltrædelsesvilkårene og  

 tilpasningerne af Traktaterne, finder sted før tiltrædelsen. 
VI 
De tiltrædende lande forpligter sig til, at overdragelse af de licenser,  

 der er omfattet af artiklerne 2 i protokollerne 25 - 28 vedrørende udveksling  

 af viden på kerneenergiområdet, ikke forsætligt fremskyndes inden  

 tiltrædelsen med henblik på at mindske rækkevidden af de i disse protokoller  

 indeholdte forpligtelser. 
VII 
Fællesskabernes institutioner udarbejder rettidigt de af artikel 153 i  

 Akten vedrørende tiltrædelsesvilkårene og tilpasningerne til Traktaterne  

 omfattede tekster. 
VIII 
Fællesskabet træffer de nødvendige forholdsregler for at  

 foranstaltningerne i protokol nr. 19 om alkoholholdige drikkevarer  

 fremstillet af korn træder i kraft fra tiltrædelsen. 
Bilag 2 
til 
Lov om Danmarks tiltrædelse af De europæiske Fællesskaber 
