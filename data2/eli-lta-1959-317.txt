

Lov om statsgarantier og statsforskrivninger  

 vedr. betalingsaftaler med udlandet 





     § 1.  Finansministeren bemyndiges til på statskassens  

 vegne at yde garanti over for Danmarks Nationalbank, for så vidt angår de  

 betalingsaftaler og andre betalingsarrangementer, hvorom aftale med udlandet  

 er eller måtte blive truffet inden udgangen af året 1962. 



     § 2.  Finansministeren bemyndiges til efter  

 forhandling med finansudvalget at udstede sådanne rentebærende  

 statsforskrivninger, som måtte være påkrævede ifølge bestemmelser i  

 betalingsoverenskomster og lignende aftaler truffet med udlandet. 



     § 3.  Denne lov træder i kraft den 1. januar 1960.  





 Givet på Christiansborg slot, den 24.  

 november 1959.  


Under Vor Kongelige Hånd og Segl. 


FREDERIK R. 

    / Kampmann. 

