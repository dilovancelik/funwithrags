
  

 Lov  

 om Det Etiske Råd  


  

    


  

 VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:  




 Kapitel 1 
 Formål og virksomhedsområde 

  § 1.  

  

 Det  

 Etiske Råd er et uafhængigt råd. Rådet skal i sit virke arbejde ud fra  

 respekt  

 for menneskets og kommende generationers integritet og værdighed samt respekt  

 for naturen og miljøet. Respekt for menneskets integritet og værdighed  

 omfatter  

 også det menneskelige livs første faser, herunder befrugtede menneskelige æg  

 og  

 fosteranlæg. Respekt for naturen og miljøet hviler på den forudsætning, at  

 naturen og miljøet har værdi i sig selv.  



  

 Stk. 2. Rådets  

 virksomhedsområde er de etiske spørgsmål, der knytter sig til forskning i og  

 anvendelse af bio- og genteknologier, der berører mennesker, natur, miljø og  

 fødevarer. Rådets virksomhedsområde omfatter endvidere øvrige etiske  

 spørgsmål,  

 der knytter sig til sundhedsvæsenet og den biologisk-medicinske forskning  

 vedrørende mennesket.  



  

 Stk. 3.  

  

 Uden for  

 rådets virksomhedsområde falder de etiske og dyrevelfærdsmæssige spørgsmål,  

 der  

 knytter sig til forskning i og anvendelse af bio- og genteknologier, der  

 berører dyr.  




  § 2.  

  

 Rådet  

 rådgiver Folketinget, ministre og offentlige myndigheder om de etiske  

 spørgsmål, der er nævnt i § 1, stk. 2.  




  § 3.  

  

 Rådet følger udviklingen og afgiver udtalelser eller redegørelser om de  

 almene  

 og principielle etiske spørgsmål, som er knyttet til forskning i og  

 anvendelse  

 af bio- og genteknologier inden for ét eller flere af følgende områder:  


  

 1)  

 	  

 Sundhedsområdet,  

 herunder forplantningsteknologi, fosterdiagnostik samt brug af befrugtede  

 menneskelige æg, fosteranlæg og fostre.  


  

 2)  

 	  

 Natur- og  

 miljøområdet, herunder hensyn til bevarelse af biologisk mangfoldighed samt  

 en  

 bæredygtig udvikling.  


  

 3)  

 	  

 Fødevareområdet,  

 herunder spørgsmål om fødevareproduktion.  



  

 Stk. 2.  

  

 Rådet  

 følger endvidere udviklingen og afgiver udtalelser eller redegørelser om de  

 øvrige almene og principielle etiske spørgsmål, der knytter sig til  

 sundhedsvæsenet og den biologisk-medicinske forskning vedrørende mennesket,  

 herunder anvendelse af nye behandlingsformer, ny diagnostisk teknik og ny  

 medicinsk teknologi samt spørgsmål om registrering, videregivelse og  

 anvendelse  

 af oplysninger om arvelige sygdomme eller egenskaber hos enkeltpersoner eller  

 grupper af personer.  




  § 4.  

  

 Rådet  

 varetager informations- og debatskabende aktiviteter om de etiske  

 problemstillinger og udfordringer, som samfundet står over for. Rådet sørger  

 for løbende at holde offentligheden orienteret om udviklingen og om sit  

 arbejde  

 og for, at de etiske spørgsmål gøres til genstand for debat i offentligheden.  

 Rådet kan gøre brug af offentlige høringer, nedsætte arbejdsgrupper m.v. til  

 at  

 udrede særlige spørgsmål.  



  

 Stk. 2.  

  

 Rådet  

 afgiver en årlig beretning til indenrigs- og sundhedsministeren,  

 miljøministeren, ministeren for fødevarer, landbrug og fiskeri, ministeren  

 for  

 videnskab, teknologi og udvikling og økonomi- og erhvervsministeren samt  

 Folketinget.  




  § 5.  

  

 Rådet kan inden for sit virksomhedsområde på eget initiativ behandle  

 spørgsmål  

 af almen og principiel etisk karakter. Rådet prioriterer selv sine opgaver  

 inden for sit virksomhedsområde.  






 Kapitel 2 
 Organisation 

  § 6.  

  

 Indenrigs-  

 og sundhedsministeren nedsætter Det Etiske Råd.  




  § 7.  

  

 Folketinget nedsætter ved begyndelsen af hvert folketingsår og efter  

 afholdelse  

 af folketingsvalg et udvalg på 9 medlemmer valgt af Folketinget efter  

 forholdstal blandt dets medlemmer. For hvert medlem vælges på samme måde en  

 stedfortræder.  



  

 Stk. 2.  

  

 Udvalget  

 følger løbende arbejdet i Det Etiske Råd ved fælles møder og lignende.  

 Udvalget  

 kan endvidere anmode Det Etiske Råd om at behandle nærmere angivne emner  

 inden  

 for rådets virksomhedsområde.  




  § 8.  

  

 Det  

 Etiske  

 Råd består af 17 medlemmer,  

 som beskikkes af indenrigs- og sundhedsministeren efter følgende regler:  


  

 1)  

 	  

 9 medlemmer udpeges  

 af det i § 7 nævnte udvalg. Disse personer må ikke være medlem af  

 Folketinget,  

 en kommunalbestyrelse eller et amtsråd. Er der ikke i udvalget enighed om en  

 udpegning, afgøres denne af udvalgets flertal.  


  

 2)  

 	  

 4 medlemmer udpeges  

 af indenrigs- og sundhedsministeren.  


  

 3)  

 	  

 1 medlem udpeges af  

 miljøministeren.  


  

 4)  

 	  

 1 medlem udpeges af  

 ministeren for fødevarer, landbrug og fiskeri.  


  

 5)  

 	  

 1 medlem udpeges af  

 ministeren for videnskab, teknologi og udvikling.  


  

 6)  

 	  

 1 medlem udpeges af  

 økonomi- og erhvervsministeren.  



  

 Stk. 2.  

  

 De  

 medlemmer, der udpeges efter stk. 1, nr. 2-6, skal have indsigt i de  

 etiske, kulturelle, samfundsmæssige og andre faglige spørgsmål, der er af  

 betydning for rådets arbejde  

.  




  

 Stk. 3.  

  

 Ved  

 udpegning og beskikkelse skal det sikres, at såvel lægfolk som fagfolk er  

 repræsenteret i rådet.  



  

 Stk. 4.  

  

 Ved  

 udpegning og beskikkelse skal det sikres, at der i rådet kun er én mere af  

 det  

 ene køn end af det andet.  



  

 Stk. 5.  

  

 Formanden  

 udnævnes af indenrigs- og sundhedsministeren efter indstilling fra det i  

 § 7 nævnte udvalg blandt de beskikkede medlemmer.  



  

 Stk. 6.  

  

 Medlemmer  

 og formand beskikkes for 3 år ad gangen. Genbeskikkelse kan ske én gang.  



  

 Stk. 7.  

  

 Rådet  

 fastsætter selv sin forretningsorden.  




  § 9.  

  

 Det  

 Etiske Råd virker i et samarbejde med Den Centrale Videnskabsetiske Komité,  

 Det  

 Dyreetiske Råd, Teknologirådet og relevante myndigheder m.v.  



  

 Stk. 2.  

  

 Det Etiske  

 Råd kan oprette dialogfora med repræsentanter fra relevante  

 forskningsmiljøer,  

 erhvervsvirksomheder og interesseorganisationer med henblik på at sikre  

 information samt tværgående dialog, jf. § 4.  




  § 10.  

  

 Til rådet knyttes et sekretariat, hvis ansatte antages og afskediges af  

 indenrigs- og sundhedsministeren efter indstilling fra rådets formand.  






 Kapitel 3 
 Ikrafttræden m.v. 

  § 11.  

  

 Loven  

 træder i kraft den 1. januar 2005, jf. dog stk. 3.  



  

 Stk. 2.  

  

 Samtidig  

 ophæves lov om oprettelse af et etisk råd, jf. lovbekendtgørelse nr. 220 af  

 4.  

 marts 1997.  



  

 Stk. 3.  

  

 Det i  

 § 7 nævnte udvalg nedsættes første gang ved begyndelsen af  

 folketingsåret  

 2004-05.  




  § 12.  

  

 I  

 lov om miljø og genteknologi, jf. lovbekendtgørelse nr. 981 af 3. december  

 2002, foretages følgende ændring:  



  

 1.  


  

 § 9 a, stk. 3,  

  

 ophæves.  


  

 Stk. 4 bliver herefter stk. 3.  




  § 13.  

  

 I  

 lov nr. 402 af 28. maj 2003 om et videnskabsetisk komitésystem og behandling  

 af  

 biomedicinske forskningsprojekter foretages følgende ændring:  



  

 1.  


  

 § 24, stk. 1, nr. 2,  

  

 affattes  

 således:  


  

 »2)  

 	  

 at følge  

 forskningsudviklingen på sundhedsområdet og virke for forståelsen af de  

 etiske  

 problemstillinger, udviklingen kan medføre, i forhold til sundhedsvæsenet og  

 de  

 biomedicinske forskningsmiljøer, og«.  




  § 14.  

  

 I  

 lov nr. 375 af 14. juni 1995 om Teknologirådet, som ændret ved § 26 i  

 lov  

 nr. 388 af 30. maj 2000 og § 2 i lov nr. 396 af 6. juni 2002, foretages  

 følgende ændring:  



  

 1.  

  

 I  

  

 § 4  

  

 indsættes efter stk. 1 som nyt  

 stykke:  



  

 »Stk. 2.  

  

 Teknologirådet samarbejder med andre  

 råd  

 og nævn  

 og drøfter løbende  

 afgrænsning og opgavefordeling med disse.«  


  

 Stk. 2 bliver herefter stk. 3.  




  § 15.  

  

 Loven  

 gælder ikke for Færøerne og Grønland, men kan ved kongelig anordning sættes i  

 kraft for Færøerne med de afvigelser, som de særlige færøske forhold  

 tilsiger.  






Givet på Christiansborg Slot, den 9. juni  

 2004
Under Vor Kongelige Hånd og Segl
Margrethe R.
/Lars Løkke Rasmussen


