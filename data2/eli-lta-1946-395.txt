
Lov om Straf for Krigsforbrydelser.(* 1) 

VI CHRISTIAN DEN TIENDE, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og Vi ved Vort Samtykke stadfæstet følgende Lov: 

Rigsdagen har vedtaget og Vi ved Vort samtykke stadfæstet følgende Lov:  

 Kap. I. § 1. 
Har en Udlænding, som har staaet i tysk Tjeneste eller gjort Tjeneste  

 under en med Tyskland forbunden Magt, under Krænkelse af de for Besættelse og  

 Krig gældende folkeretlige Love og Sædvaner begaaet et efter sin Art efter  

 dansk Lov strafbart Forhold i Danmark eller til Skade for danske Interesser,  

 kan Tiltale for den begaaede Forbrydelse rejses og Straf idømmes ved dansk  

 Domstol i Henhold til denne Lov. § 2. 
Strafansvar efter denne Lov kan endvidere ud over de i § 1 nævnte Tilfælde  

 paalægges for Krigsforbrydelser eller Forbrydelser mod Menneskeheden saasom  

 Mord, Mishandling af civile, Fanger eller søfarende, Drab af Gidsler,  

 Plyndring af offentlig eller privat Ejendom, Rekvisition af Penge eller andre  

 Værdier, Indgreb i Statsforfatningen, Paalæg af kollektive Straffe,  

 Sprængning eller anden Ødelæggelse, alt for saa vidt de paagældende  

 Handlinger er foretaget i Strid med de for Besættelse og Krig gældende  

 folkeretlige Regler, samt endvidere for Deportation eller anden Forfølgelse  

 af politiske, racemæssige eller religiøse Grunde i Strid med danske  

 Retsgrundsætninger og i øvrigt for Handlinger, der, selv om de ikke er nævnt  

 foran, dog omfattes af Artikel 6 i Statut for den internationale  

 Militærdomstol, jfr. Udenrigsministeriets Bekendtgørelse, Lovtidende C. Nr. 7  

 af 13. November 1945. § 3. 
For Forbrydelser, der omfattes af denne Lov, kan den i vedkommende  

 Straffebestemmelse foreskrevne Straf forhøjes til Fængsel indtil paa Livstid.  

 Rammes Forholdet ikke af nogen hidtil gældende dansk Straffebestemmelse, er  

 Straffen fængsel indtil paa Livstid. 
Livsstraf kan dog idømmes under de i Lov Nr. 259 af 1. Juni 1945 om Tillæg  

 til borgerlig Straffelov § 8, Stk. 2, nævnte Vilkaar eller i øvrigt under  

 særlig skærpende Omstændigheder. § 4. 
At den strafbare Handling er udført i Henhold til Ordre eller under  

 Indflydelse af et Afhængighedsforhold, fritager ikke for Ansvar, men kan  

 tages i Betragtning som en formildende Omstændighed, og under særlig  

 formildende Omstændigheder kan Straffen helt bortfalde. § 5. 
Naar en Udlænding i Medfør af denne Lov idømmes Straf af Fængsel, skal der  

 i Dommen Træffes Bestemmelse om, at han efter udstaaet Straf bliver at  

 udbringe af riget med Tilkendegivelse om det med ulovlig Tilbagevenden  

 forbundne Strafansvar. § 6. 
Paatale for de i denne Lov omhandlede Forbrydelser finder Sted efter  

 Justitsministerens Paabud. § 7. 
Om Fuldbyrdelse af de i Henhold til denne Lov idømte Straffe træffes  

 nærmere Bestemmelse ved kongelig Anordning. § 8. 
Strafansvar eller andre Retsfølger i Henhold til denne Lov samt Adgang til  

 at fuldbyrde de i Medfør af denne afsagte Domme forældes ikke. § 9. 
Bestemmelserne i Borgerlig Straffelovs almindelige Del finder, for saa  

 vidt ikke andet følger af de foranstaaende Bestemmelser, Anvendelse paa de af  

 denne Lov omfattede Forbrydelser. Kap. II. § 10. 
Sager, i hvilke der - alene eller i Forbindelse med andre Forhold - rejses  

 Tiltale efter denne Lov, behandles og paakendes i 1ste Instans ved Underret  

 efter Reglerne i Retsplejelovens Kap. 80. 
Om Paaanke af afsagte Domme gælder de i Retsplejelovens Kap. 83 fastsatte  

 Regler. 
Københavns Byret er Værneting for de her omhandlede Sager, men efter  

 vedkommende Retsformands Bestemmelse kan Retten også sættes uden for  

 København. § 11. 
Tiltale rejses ved et af Rigsadvokaten udfærdiget Anklageskrift. 
Anklagen udføres af Rigsadvokaten eller efter dennes nærmere Bestemmelse  

 af andre af Justitsministeren til Udførelse af disse Sager beskikkede  

 Anklagere. § 12. 
Som Forsvarer i de i nærværende Lov omhandlede Sager kan enhver Sagfører,  

 der findes egnet, beskikkes. Kun de af Justitsministeren i Medfør af  

 Retsplejelovens § 733 besikkede offentlige Forsvarere er forpligtede til at  

 modtage Beskikkelsen. 
Saafremt Sigtede ønsker en bestemt Sagfører som Forsvarer, bør denne  

 beskikkes, for saa vidt det efter Stk. 1 er muligt. § 13. 
Retsplejelovens almindelige Regler, herunder de i Lovens Kap. 66  

 indeholdte Bestemmelser om Sigtede og hans Forsvar, finder, for saa vidt ikke  

 andet følger af de foranstaaende Bestemmelser, tilsvarende Anvendelse ved  

 Behandlingen af de her omhandlede Sager. Med Hensyn til Fængsling af  

 Personer, der sigtes efter denne Lov, skal dog Reglerne i § 5 i Lov nr. 260  

 af 1. Juni 1945 om Tillæg til Lov om Rettens Pleje vedrørende Behandling af  

 Sager angaaende Forræderi og anden landsskadelig Virksomhed m.v. som ændret  

 ved Lov Nr. 599 af 21. December 1945 finde tilsvarende Anvendelse. 
Hvorefter alle vedkommende sig have at rette. 

 Givet i København, den 12. Juli 1946.  

 
Under Vor Kongelige Haand og Segl. 
CHRISTIAN R. 
(L.S.) 
/A.L.H. Elmquist. 

Officielle noter
(* 1) Udfærdiget gennem Justitsministeriet. Se Rigsdagstidende for  

 1945-46: Folket. Sp. 6115, 6177; Till. A. Sp. 7151. 
