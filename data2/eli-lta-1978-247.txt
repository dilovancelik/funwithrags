
Lov om kapitalindskud i Det Danske Stålvalseværk  

 A/S 

VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov: 



 § 1.  Handelsministeren bemyndiges til på statens  

 vegne at indskyde en ansvarlig lånekapital på 108 mill. kr. i Det Danske  

 Stålvalseværk A/S samt at garantere for et lån til selskabet på op til 105  

 mill. kr. eller modværdien heraf i udenlandsk valuta fra Det Europæiske Kul-  

 og Stålfællesskab og til at give tilsagn om garanti for lån på i alt op til  

 108 mill. kr. eller modværdien heraf i udenlandsk valuta til  

 rationaliseringsinvestering i virksomheden. 



 § 2.  Handelsministeren fastsætter efter aftale med  

 finansministeren de nærmere vilkår for ydelsen af kapitalindskud og  

 garantier. 


 Givet på Christiansborg slot, den 8.  

 juni 1978.  
Under Vor Kongelige Hånd og Segl. 
MARGRETHE R. 
-------------- 
Ivar Nørgaard. 

Officielle noter
Ingen 
