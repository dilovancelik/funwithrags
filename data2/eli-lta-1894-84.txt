

Lov om Anlæg af en Statsbane fra Klampenborg til  

 Helsingør m.m. (* 1) 


    VI CHRISTIAN DEN NIENDE, af Guds Naade Konge til Danmark  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gøre vitterligt: Rigsdagen har vedtaget og Vi ved  

 Vort samtykke stadfæstet følgende Lov: 



     § 1  
Indenrigsministeren bemyndiges til for Statskassens Regning at lade  

 foretage Anlæg af en Jærnbane fra Klampenborg Station forbi Skodsborg og  

 Rungsted til Helsingør Station, samt til i Forbindelse hermed at lade  

 foretage Udviddelsesarbejde paa Kjøbenhavns nuværende Station, Hellerup  

 Station og Charlottenlund Station. 
Banen anlægges som dobbeltsporet paa Strækningen fra Klampenborg til  

 Rungsted. Den øvrige Strækning anlægges som enkeltsporet. Banen erholder  

 samme Sporvidde som de øvrige Statsbaner. 



     § 2  
Til Baneanlægget m.v. kan anvendes i alt et Beløb af 3,926,000 Kr. foruden  

 920,000 Kr. til Driftsmateriel, Inventar m.v. 
I førnævnte Anlægssum ere ikke indbefattede Ekspropriationsudgifter,  

 hvilke ligeledes bliver at afholde af Statskassen. 



     § 3  
Paa de fornødne Ekspropriationer til Gennemførelsen af de i § 1 omhandlede  

 Anlæg samt til Anlæg af Banen som dobbeltsporet i dens hele Udstrækning komme  

 Bestemmelserne i Forordningen af 5te Marts 1845 til Anvendelse. 



     § 4  
Bestemmelserne i §§ 9 og 10 i Lov af 10de Marts 1861 om Anlæg og Drift af  

 Jærnbaner i Kongeriget Danmark finde ogsaa Anvendelse paa de i denne Lov  

 omhandlede Anlæg. For de Materialier, som anvendes til Anlægene samt til  

 Banens Forsyning med Driftsmateriel, kan der tilstaas Toldfrihed. 



     § 5  
Endvidere bemyndiges Ministeren til at meddele Driftsselskabet for  

 Gribskovbanen Tilladelse til at forlænge denne Bane fra Græsted til  

 Gilleleje. Forlængelsen bliver i enhver Henseende at betragte som en Del af  

 Gribskovbanen, og alle herhen hørende Bestemmelser i Lov af 23de Maj 1873  

 blive anvendelige paa den saavel med hensyn til Anlæget som med Hensyn til  

 Driften m.m. 
Paa samme Vilkaar som i nævnte Lov fastsat kan der af Statskassen til  

 Forlængelsen ydes et Bidrag af 92,000 Kr. 



     § 6  
Til Dækning af de Udgifter, som ville medgaa til de i denne Lov ommeldte  

 Anlæg - derunder indbefattet Ekspropriationsomkostninger samt Udgifter til  

 Anskaffelse af Driftsmateriel, Inventar m.v. - bemyndiges Finansministeren  

 til at udstede og afhænde det fornødne Beløb i indenlandske 3 1/2 Pct. eller  

 4 pCt. aarlig Rente bærende Statsobligationer, der skulle være uopsigelige  

 fra Kreditors Side, men som fra 11te December 1910 ar regne kunne opsiges fra  

 Statskassens Side med mindst 3 Maaneders Varsel. 
Hvorefter alle vedkommende sig have at rette. 



 Givet paa Amalienborg, den 8de Maj 1894.  

 


Under Vor Kongelige Haand og Segl. 


Christian R. 


(L.S.) 


Ingerslev 

Officielle noter
(* 1) Udfærdiget gennem Ministeriet for offentlige Arbejder. Se  

 Rigsdagstidende for 1893-94; Landst. Tid. Sp. 22-23, 179-97, 773-809, 858-61,  

 2152-78; Folket. Tid. Sp. 3182-3200, 5656-76, 5875; Till. A. Sp. 1931-34;  

 Till. B. Sp. 803-10, 2237-40, 2385-86; Till. C. Sp. 199-202, 1399-1402,  

 1485-86 (Jfr. Rigsdagstidende for 1889-99; Landst. Tid. Sp. 802-3, 989-1024,  

 , 1105-36, 1372-81; Folket. Tid. Sp. 4423-61, 4469-86, 4577-89; Till. A. Sp.  

 3219-26; Till. B. Sp. 683-88; Till. C. Sp. 205-8; Rigsdagstidende for  

 1890-91; Folket. Tid. Sp. 25, 190-91; Till. A. Sp. 1541-44; Rigsdagstidende  

 for 1891-92; Folket. Tid. Sp. 415-16, 688-93; Till. A. Sp. 2729-44;  

 Rigsdagstidende for 1892-93; Folket. Tid. Sp. 557-58, 894-1012, 1027-89,  

 1091-1148, 4047-4108, 4110-38, 4829-81; Landst- Tid. Sp. 1412-64; Till. A.  

 Sp. 2157-2216; Till. B. Sp. 593-654, 1205-16, 2063-64; Till. C. Sp. 455-60).  


