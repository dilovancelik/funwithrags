

Lov om visse domfældtes retsstilling med hensyn  

 til udøvelse af rettigheder. 


    VI FREDERIK DEN NIENDE; AF Guds Nåde Konge til Danmark, de  

 Venders og Goters, Hertug til Slesvig, Holsten, Ditmarsken, Lauenborg og  

 Oldenburg, Gør vitterligt: Folketinget har vedtaget og Vi ved Vort samtykke  

 stadfæstet følgende Lov: 



     § 1  
Domme afsagt i henhold til lov nr. 259 af 1. juni 1945, lovbekendtgørelse  

 nr. 368 af 6.juli 1946 eller lov nr. 406 af 28. august 1945 skal - uanset  

 dommenes bestemmelse om rettighedstab i medfør af de nævnte love - med den  

 begrænsning, der følger af § 2, fremtidig kun medføre tab af rettigheder i  

 det omfang, dette følger af lovgivningens almindelige regler om fortabelse af  

 rettigheder som følge af straf. 



     § 2  
Den, som inden dommens afsigelse har udøvet en virksomhed, der kræver en  

 særlig offentlig autorisation eller godkendelse, og som på grund af dommen  

 har mistet retten hertil, kan generhverve denne ret i overensstemmelse med  

 reglerne i straffelovens § 78, stk. 3, som affattet ved lov nr. 286 af 18.  

 juni 1951. Spørgsmålet om meddelelse af ny beskikkelse til udøvelse af  

 sagførervirksomhed afgøres dog i overensstemmelse med bestemmelserne i § 137,  

 stk. 2, 2. punktum, i lov om rettens pleje. 



 Givet på Christiansborg slot, den 29.  

 april 1955.  


Under Vor Kongelige Hånd og Segl. 


Frederik R. 

    /Hans Hækkerup. 

Officielle noter
Ingen 
