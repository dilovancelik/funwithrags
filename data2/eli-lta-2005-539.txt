
  

 Lov  

 om visse proceduremæssige spørgsmål  

  

 i forbindelse med kommunalreformen  


  

    


  

 VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:  




 Kapitel 1 
 Almindelige bestemmelser 

  § 1.  

  

 Loven finder anvendelse ved de opgaveflytninger mellem amtskommunerne,  

 kommunerne, Hovedstadens Sygehusfællesskab, Hovedstadens Udviklingsråd,  

 regionerne og statslige myndigheder, der sker den 1. januar 2007 i henhold  

 til  

 lovgivningen vedrørende kommunalreformen. Loven finder tilsvarende anvendelse  

 ved opgaveflytninger mellem på den ene side de i 1. pkt. nævnte myndigheder  

 og  

 på den anden side fællesskaber mellem de i 1. pkt. nævnte myndigheder,  

 selvejende  

 institutioner m.v., der sker den 1. januar 2007 i henhold til lovgivningen  

 vedrørende kommunalreformen.  



  

 Stk. 2.  

  

 Loven  

 finder ikke anvendelse ved den sammenlægning af kommuner, der sker i henhold  

 til lovgivningen vedrørende kommunalreformen, ved delegation af opgaver i  

 henhold til lov om forpligtende kommunale samarbejder eller ved  

 opgaveflytninger mellem statslige myndigheder.  



  

 Stk. 3.  

  

 Indenrigs-  

 og sundhedsministeren kan fastsætte regler om, at loven uanset stk. 1 og  

 2  

 med de fornødne tilpasninger helt eller delvis finder anvendelse ved  

 opgaveflytninger i henhold til lovgivningen vedrørende kommunalreformen.  




  § 2.  

  

 Lovens  

 regler gælder ved de i § 1 nævnte opgaveflytninger, medmindre andet er  

 bestemt i lovgivningen.  






 Kapitel 2 
 Overførsel af aktiver og passiver, rettigheder  

 og pligter samt ansatte 

  § 3.  

  

 Den  

 eller de myndigheder, hvortil en opgave overføres i henhold til lovgivningen  

 vedrørende kommunalreformen, overtager den 1. januar 2007 de aktiver og  

 passiver, der udelukkende er knyttet til varetagelsen af opgaven. Den eller  

 de  

 myndigheder, hvortil opgaven overføres, indtræder endvidere den 1. januar  

 2007  

 i de rettigheder og pligter, som udelukkende er knyttet til varetagelsen af  

 opgaven.  



  

 Stk. 2.  

  

 Den eller  

 de myndigheder, hvortil en opgave overføres i henhold til lovgivningen  

 vedrørende  

 kommunalreformen, overtager den 1. januar 2007 de aktiver og passiver, der  

 udelukkende er knyttet til varetagelsen af en opgave, en myndighed har  

 varetaget efter de ulovbestemte regler om kommunernes opgavevaretagelse  

 (kommunalfuldmagtsreglerne), og som har en nær og naturlig tilknytning til  

 den  

 opgave, der overføres i henhold til lovgivningen vedrørende kommunalreformen.  

 Den eller de myndigheder, hvortil opgaven overføres, indtræder endvidere den  

 1.  

 januar 2007 i de rettigheder og pligter, der udelukkende er knyttet til  

 opgaver  

 omfattet af 1. pkt. Det er en betingelse, at den eller de myndigheder,  

 hvortil  

 opgaven overføres, fortsat lovligt kan varetage den opgave, myndigheden har  

 varetaget efter kommunalfuldmagtsreglerne.  



  

 Stk. 3.  

  

 Fra en  

 myndighed, der nedlægges i henhold til lovgivningen vedrørende  

 kommunalreformen,  

 overføres den 1. januar 2007 aktiver og passiver, som ikke er omfattet af  

 stk. 1 eller 2, til de myndigheder, hvortil der overføres opgaver fra  

 den  

 pågældende myndighed. De myndigheder, hvortil der overføres opgaver fra den  

 pågældende myndighed, indtræder endvidere den 1. januar 2007 i de af den  

 pågældende myndigheds rettigheder og pligter, der ikke er omfattet af  

 stk. 1 eller 2.  



  

 Stk. 4.  

  

 Fra en  

 myndighed, der ikke nedlægges, overføres den 1. januar 2007 til de  

 myndigheder,  

 hvortil der overføres opgaver fra den pågældende myndighed, en forholdsmæssig  

 del af de aktiver og passiver, som ikke er omfattet af stk. 1 eller 2,  

 og  

 som ikke udelukkende er knyttet til varetagelsen af opgaver, som fortsat  

 varetages af myndigheden efter den 1. januar 2007. De myndigheder, hvortil  

 der  

 overføres opgaver fra den pågældende myndighed, indtræder endvidere den 1.  

 januar 2007 i en forholdsmæssig del af de af den pågældende myndigheds  

 rettigheder og pligter, der ikke er omfattet af stk. 1 eller 2, og som  

 ikke udelukkende er knyttet til varetagelsen af opgaver, som fortsat  

 varetages  

 af myndigheden efter den 1. januar 2007.  




  § 4.  

  

 Den  

 eller de myndigheder, hvortil en opgave overføres i henhold til lovgivningen  

 vedrørende kommunalreformen, overtager den 1. januar 2007 de ansatte, der  

 udelukkende eller helt overvejende er beskæftiget med varetagelsen af  

 opgaven.  



  

 Stk. 2.  

  

 Den eller  

 de myndigheder, hvortil en opgave omfattet af § 3, stk. 2,  

 overføres  

 i henhold til lovgivningen vedrørende kommunalreformen, overtager den 1.  

 januar  

 2007 de ansatte, der udelukkende eller helt overvejende er beskæftiget med  

 varetagelsen af den pågældende opgave.  



  

 Stk. 3.  

  

 Fra en  

 myndighed, der nedlægges i henhold til lovgivningen vedrørende  

 kommunalreformen,  

 overføres den 1. januar 2007 ansatte, der ikke er omfattet af stk. 1  

 eller  

 2, til de myndigheder, hvortil den pågældende myndigheds opgaver overføres.  



  

 Stk. 4.  

  

 Fra en  

 myndighed, der ikke nedlægges, overføres den 1. januar 2007 til de  

 myndigheder,  

 hvortil der overføres opgaver fra den pågældende myndighed, en forholdsmæssig  

 del af de ansatte, der ikke er omfattet af stk. 1 eller 2, og som ikke  

 udelukkende eller helt overvejende er beskæftiget med varetagelsen af  

 opgaver,  

 som fortsat varetages af myndigheden efter den 1. januar 2007.  




  § 5.  

  

 Ved  

 overførsel af opgaver til flere myndigheder på samme forvaltningsniveau sker  

 overførslen af aktiver og passiver, rettigheder og pligter samt ansatte alene  

 til de myndigheder, der helt eller delvis er beliggende inden for det  

 geografiske område for den myndighed, hvorfra opgaven overføres.  



  

 Stk. 2.  

  

 Ved  

 overførsel af aktiver og passiver, rettigheder og pligter samt ansatte til  

 flere myndigheder i medfør af § 3 og § 4 overføres en  

 forholdsmæssig  

 del heraf til den enkelte myndighed.  




  § 6.  

  

 De  

 pligter og rettigheder, der følger af lov om lønmodtageres retsstilling ved  

 virksomhedsoverdragelse, finder tilsvarende anvendelse for personale, der er  

 ansat i henhold til kollektiv overenskomst, bestemmelser om løn- og  

 arbejdsforhold, der er fastsat eller godkendt af offentlig myndighed, eller  

 individuel aftale, og som i forbindelse med en overførsel efter § 4, jf.  

 § 5, ikke er omfattet af lov om lønmodtageres retsstilling ved  

 virksomhedsoverdragelse.  




  § 7.  

  

 Tjenestemænd, der overføres efter § 4, jf. § 5, overgår til  

 ansættelse under den nye ansættelsesmyndighed på vilkår, der i øvrigt svarer  

 til de hidtidige vilkår.  



  

 Stk. 2.  

  

 Tjenestemænd omfattet af stk. 1 får ved pensionering fra denne  

 ansættelse  

 udbetalt den samlede tjenestemandspension af den nye ansættelsesmyndighed.  



  

 Stk. 3.  

  

 Finansministeren fastsætter efter forhandling med indenrigs- og  

 sundhedsministeren regler om beregning og eventuel fordeling mellem den  

 hidtidige og den nye ansættelsesmyndighed af den efter § 3 overførte  

 pensionsforpligtelse vedrørende tjenestemænd, hvor såvel den hidtidige som  

 den  

 nye ansættelsesmyndighed eksisterer efter den 1. januar 2007.  



  

 Stk. 4.  

  

 Finansministeren kan efter forhandling med indenrigs- og sundhedsministeren  

 fastsætte regler om beregning af den pensionsforpligtelse vedrørende  

 tjenestemænd og pensionerede tjenestemænd m.v., der efter § 3 overføres  

 fra myndigheder, der nedlægges i henhold til lovgivningen vedrørende  

 kommunalreformen.  



  

 Stk. 5.  

  

 Finansministeren  

 kan efter forhandling med indenrigs- og sundhedsministeren fastsætte regler,  

 der fraviger bestemmelserne i § 3, om overtagelse af  

 pensionsforpligtelsen  

 vedrørende pensionerede tjenestemænd m.v., der er knyttet til varetagelsen af  

 opgaver, der den 1. januar 2007 overføres til en anden myndighed i henhold  

 til  

 lovgivningen vedrørende kommunalreformen. Finansministeren kan endvidere  

 efter  

 forhandling med indenrigs- og sundhedsministeren fastsætte regler om statens  

 refusion efter den 1. januar 2007 af udgifter til de i 1. pkt. nævnte  

 pensionsforpligtelser. Bestemmelserne i 1. og 2. pkt. finder tilsvarende  

 anvendelse for Københavns, Frederiksberg og Bornholms Kommuners  

 pensionsforpligtelse vedrørende pensionerede tjenestemænd m.v., som før  

 fratrædelsestidspunktet  

 var beskæftiget med varetagelsen af opgaver, der den 1. januar 2007 uden for  

 disse kommuner overføres fra amtskommunerne til kommunerne i henhold til  

 lovgivningen vedrørende kommunalreformen.  



  

 Stk. 6.  

  

 Finansministeren  

 kan efter forhandling med indenrigs- og sundhedsministeren fastsætte regler  

 om  

 beregning, administration, refusion, revision m.v. af pensionerne efter  

 stk. 3-5.  



  

 Stk. 7.  

  

 Finansministeren træffer afgørelse om tvivlsspørgsmål i henhold til  

 stk. 3-6.  



  

 Stk. 8.  

  

 Stk. 2-7 finder tilsvarende anvendelse for ansatte med en  

 pensionsordning,  

 der i det væsentlige giver samme rettigheder som  

 tjenestemandspensionsordninger.  






 Kapitel 3 
 Procedure for fordelingen af aktiver og  

 passiver, rettigheder og pligter samt ansatte 

  § 8.  

  

 Den  

 myndighed, hvorfra der overføres opgaver, udarbejder et udkast til en samlet  

 aftale mellem på den ene side den myndighed, hvorfra der overføres opgaver,  

 og  

 på den anden side den eller de myndigheder, hvortil myndighedens opgaver  

 overføres, om fordelingen af aktiver og passiver, rettigheder og pligter samt  

 ansatte, der overføres efter § 3 og § 4 (aftaleudkast).  

 Aftaleudkastet skal herunder omfatte fordelingen af aktiver og passiver,  

 rettigheder og pligter samt ansatte, som fremkommer efter aftaleudkastets  

 udarbejdelse. Aftaleudkastet skal alene indeholde en samlet angivelse under  

 et  

 af, hvilke aktiver og passiver, rettigheder og pligter samt ansatte der i  

 udkastet foreslås overført til statslige myndigheder og selvejende  

 institutioner.  



  

 Stk. 2.  

  

 Aftaleudkastet kan indeholde vilkår om, at en myndighed overtager et aktiv  

 eller indtræder i en rettighed på betingelse af, at myndigheden betaler et  

 beløb til en eller flere af de øvrige myndigheder, hvortil der skal ske  

 overførsler, eller vilkår om, at en myndighed overtager et passiv eller  

 indtræder i en forpligtelse på betingelse af, at en eller flere af de øvrige  

 myndigheder,  

 hvortil der skal ske overførsler, betaler et beløb til den pågældende  

 myndighed. Aftaleudkastet kan endvidere indeholde vilkår om, at en myndighed  

 overtager et aktiv eller indtræder i en rettighed, der overføres fra en  

 myndighed, der ikke nedlægges i henhold til lovgivningen vedrørende  

 kommunalreformen, på betingelse af, at myndigheden betaler et beløb til den  

 myndighed, hvorfra aktivet eller rettigheden overføres.  



  

 Stk. 3.  

  

 Aftaleudkast er fortrolige, indtil aftale er indgået efter § 10 og  

 § 11, mæglingsforslag er vedtaget efter § 12, eller der foreligger  

 en  

 beslutning efter § 13. Oplysninger i aftaleudkastet om overførslen af en  

 ansat kan dog videregives til den ansatte, oplysningen vedrører.  




  § 9.  

  

 Den  

 myndighed, hvorfra der overføres opgaver, forelægger senest den 1. januar  

 2006  

 det i § 8 nævnte aftaleudkast for den eller de myndigheder, hvortil  

 myndighedens opgaver overføres. Skal overførslen ske til en myndighed, der  

 oprettes den 1. januar 2007, forelægges aftaleudkastet senest den 1. januar  

 2006  

 for det organ, der forbereder oprettelsen af den pågældende myndighed, eller,  

 hvis et sådant organ ikke er oprettet, for den myndighed, der har ansvaret  

 for  

 oprettelsen af vedkommende myndighed. Skal overførslen ske til en statslig  

 myndighed eller en selvejende institution, forelægges aftaleudkastet senest  

 den  

 1. januar 2006 for finansministeren.  



  

 Stk. 2.  

  

 Den  

 myndighed, hvorfra der overføres opgaver, sender det i § 8 nævnte  

 aftaleudkast til vedkommende delingsråd, jf. § 18, og Indenrigs- og  

 Sundhedsministeriet.  




  § 10.  

  

 Den myndighed, hvorfra der overføres opgaver, indkalder snarest muligt efter  

 den i § 9 nævnte forelæggelse af aftaleudkast, jf. § 9,  

 repræsentanter for den eller de myndigheder, hvortil myndighedens opgaver  

 overføres, til forhandlinger med henblik på, at der inden den 1. april 2006  

 indgås en samlet aftale mellem på den ene side den myndighed, hvorfra der  

 overføres opgaver, og på den anden side den eller de myndigheder, hvortil  

 myndighedens opgaver overføres, om fordelingen af aktiver og passiver,  

 rettigheder og pligter samt ansatte. Bestemmelserne i § 8, stk. 1,  

 2.  

 og 3. pkt., § 8, stk. 2, og § 9, stk. 1, 2. og 3. pkt.,  

 finder tilsvarende anvendelse.  



  

 Stk. 2.  

  

 Den  

 myndighed, hvorfra der overføres opgaver, kan under forhandlingerne med den  

 eller de myndigheder, hvortil myndighedens opgaver overføres, foretage de  

 ændringer i aftaleudkastet, som synes hensigtsmæssige for, at der kan indgås  

 en  

 aftale. Den eller de myndigheder, hvortil myndighedens opgaver overføres,  

 skal  

 lade sig repræsentere i forhandlingerne og meddele, i hvilket omfang  

 aftaleudkastet og de fremsatte forslag til ændringer heri kan accepteres.  



  

 Stk. 3.  

  

 Den  

 myndighed, hvorfra der overføres opgaver, underretter vedkommende delingsråd,  

 jf. § 18, og Indenrigs- og Sundhedsministeriet om forhandlingernes  

 forløb,  

 herunder om indgåelse af aftale efter stk. 1.  




  § 11.  

  

 Er  

 aftale efter § 10 ikke indgået inden den 1. april 2006, eller erklærer  

 en  

 af myndighederne omfattet af § 10 inden den 1. april 2006  

 forhandlingerne  

 afsluttet uden resultat, indkalder vedkommende delingsråd, jf. § 18,  

 repræsentanter for den myndighed, hvorfra der overføres opgaver, og den eller  

 de myndigheder, hvortil myndighedens opgaver overføres, til forhandling. De i  

 1. pkt. nævnte myndigheder skal lade sig repræsentere i forhandlingerne for  

 delingsrådet. Bestemmelsen i § 9, stk. 1, 2. og 3. pkt., finder  

 tilsvarende anvendelse.  



  

 Stk. 2.  

  

 Delingsrådet  

 kan under forhandlingerne med de i stk. 1 nævnte myndigheder foreslå  

 indrømmelser,  

 herunder ændringer i aftaleudkastet, som synes hensigtsmæssige for, at der  

 kan  

 indgås en aftale om fordelingen af aktiver og passiver, rettigheder og  

 pligter  

 samt ansatte, jf. § 10. De i stk. 1 nævnte myndigheder skal  

 meddele,  

 i hvilket omfang delingsrådets forslag til ændringer i aftaleudkastet kan  

 accepteres.  



  

 Stk. 3.  

  

 Delingsrådet kan i stedet for eller efter en indkaldelse efter stk. 1  

 forlange forhandlingerne genoptaget mellem de i stk. 1 nævnte  

 myndigheder,  

 hvis delingsrådet skønner det hensigtsmæssigt. Bestemmelserne i § 10,  

 stk. 2 og 3, finder tilsvarende anvendelse. Delingsrådet fastsætter en  

 frist for afslutningen af sådanne forhandlinger mellem de i stk. 1  

 nævnte  

 myndigheder.  




  § 12.  

  

 Delingsrådet, jf. § 18, fremsætter et mæglingsforslag til en samlet  

 aftale  

 mellem på den ene side den myndighed, hvorfra der overføres opgaver, og på  

 den  

 anden side den eller de myndigheder, hvortil myndighedens opgaver overføres,  

 om  

 fordelingen af aktiver og passiver, rettigheder og pligter samt ansatte, hvis  

 der ikke under forhandlingerne efter § 11 er opnået enighed om en  

 aftale.  

 Bestemmelserne i § 8, stk. 1, 2. og 3. pkt., § 8, stk. 2,  

 og § 9, stk. 1, 2. og 3. pkt., finder tilsvarende anvendelse.  



  

 Stk. 2.  

  

 Delingsrådet fastsætter en frist, inden for hvilken de i stk. 1 nævnte  

 myndigheders svar på, om mæglingsforslaget kan vedtages, skal foreligge.  



  

 Stk. 3.  

  

 Vedtages  

 mæglingsforslaget, er dette bindende for de i stk. 1 nævnte myndigheder.  



  

 Stk. 4.  

  

 Mæglingsforslaget  

 er fortroligt, indtil aftale er indgået efter § 11, mæglingsforslaget er  

 vedtaget efter stk. 3, eller der foreligger en beslutning efter  

 § 13.  

 Oplysninger i mæglingsforslaget om overførslen af en ansat kan dog  

 videregives  

 til den ansatte, oplysningen vedrører.  



  

 Stk. 5.  

  

 Delingsrådet sender mæglingsforslaget til Indenrigs- og Sundhedsministeriet.  




  § 13.  

  

 Delingsrådet,  

 jf. § 18, træffer, hvis der ikke inden den 1. juni 2006 er opnået  

 enighed  

 mellem den myndighed, hvorfra der overføres opgaver, og den eller de  

 myndigheder, hvortil myndighedens opgaver overføres, ved forhandling efter  

 § 11 eller mægling efter § 12 efter drøftelse med myndighederne  

 beslutning om fordelingen af aktiver og passiver, rettigheder og pligter samt  

 ansatte. Bestemmelserne i § 8, stk. 1, 2. og 3. pkt., § 8,  

 stk. 2, og § 9, stk. 1, 2. og 3. pkt., finder tilsvarende  

 anvendelse. Delingsrådet er ikke ved beslutning efter 1. og 2. pkt. bundet af  

 mæglingsforslaget.  



  

 Stk. 2.  

  

 Delingsrådet kan meddele den myndighed, hvorfra et aktiv skal overføres,  

 pålæg  

 om at afhænde aktivet, med henblik på at salgssummen fordeles ved beslutning  

 efter stk. 1. Kan afhændelsen ikke ske, inden den myndighed, hvorfra  

 aktivet skal overføres, nedlægges, træffer delingsrådet beslutning om, at  

 aktivet overtages af en af de berørte myndigheder, der skal forestå  

 afhændelsen  

 af aktivet med henblik på fordeling af salgssummen i overensstemmelse med  

 delingsrådets beslutning efter stk. 1.  



  

 Stk. 3.  

  

 Beslutning  

 efter stk. 1 træffes inden den 15. juni 2006.  



  

 Stk. 4.  

  

 Beslutningen meddeles de i stk. 1 nævnte myndigheder og Indenrigs- og  

 Sundhedsministeriet.  



  

 Stk. 5.  

  

 Delingsrådet kan ikke ændre en beslutning truffet efter stk. 1.  




  § 14.  

  

 Delingsrådets beslutninger kan ikke indbringes for anden administrativ  

 myndighed.  




  § 15.  

  

 Bestemmelserne i forvaltningslovens kapitel 4, 5 og 6 finder ikke anvendelse  

 ved forhandlinger, aftaleindgåelse, vedtagelse af mæglingsforslag og  

 beslutninger efter dette kapitel.  




  § 16.  

  

 Den myndighed, hvorfra der overføres ansatte, skal, for så vidt angår  

 overførslen af ansatte, orientere repræsentanter for de ansatte om  

 aftaleudkastet, jf. § 8, stk. 1, forud for forelæggelsen efter  

 § 9, stk. 1.  



  

 Stk. 2.  

  

 Den myndighed,  

 hvorfra der overføres ansatte, skal forud for forelæggelsen af aftaleudkastet  

 efter § 9, stk. 1, gøre den ansatte bekendt med den del af  

 aftaleudkastet,  

 der vedrører overførslen af den pågældende, og, medmindre den ansattes ønsker  

 fuldt ud imødekommes, gøre den ansatte bekendt med de oplysninger vedrørende  

 sagens faktiske omstændigheder, der er af væsentlig betydning for  

 myndighedens  

 udarbejdelse af aftaleudkastet vedrørende den ansatte, og som den ansatte  

 ikke  

 kan antages at være bekendt med at myndigheden er i besiddelse af.  

 Myndigheden  

 skal i den forbindelse give den ansatte lejlighed til at fremkomme med en  

 udtalelse. Myndigheden kan fastsætte en frist for den ansattes afgivelse af  

 udtalelse efter 2. pkt.  



  

 Stk. 3.  

  

 Stk. 2 gælder  

 ikke, hvis udsættelse vil medføre overskridelse af fristen for forelæggelsen  

 af  

 aftaleudkastet efter § 9, stk. 1, eller hvis den ansatte ikke har ret  

 til  

 aktindsigt efter reglerne i stk. 10 med hensyn til de pågældende oplysninger.  



  

 Stk. 4.  

  

 Den  

 myndighed, hvorfra der overføres ansatte, og den eller de myndigheder, hvis  

 ansatte berøres af overførslerne, skal orientere repræsentanter for de  

 ansatte  

 om det aftaleudkast, der er forelagt efter § 9, stk. 1, om  

 forhandlingernes forløb og om et fremsat mæglingsforslag, jf. § 12,  

 stk. 1.  



  

 Stk. 5.  

  

 Den  

 myndighed, hvorfra der overføres ansatte, og den eller de myndigheder, hvis  

 ansatte berøres af overførslerne, skal så hurtigt som muligt orientere  

 repræsentanter for de ansatte om aftalen, jf. § 10 og § 11, et  

 vedtaget mæglingsforslag, jf. § 12, og delingsrådets beslutning, jf.  

 § 13.  



  

 Stk. 6.  

  

 Den  

 myndighed, hvorfra der overføres ansatte, og den eller de myndigheder, hvis  

 ansatte berøres af overførslerne, skal orientere repræsentanter for de  

 ansatte  

 om og med disse drøfte fremgangsmåden for orienteringen af de ansatte inden  

 for  

 lovgivningens rammer om forelæggelsen af aftaleudkastet,  

 forhandlingernes  

 forløb og om aftalen, vedtagelsen af mæglingsforslag eller delingsrådets  

 beslutning.  



  

 Stk. 7.  

  

 Den  

 myndighed, hvorfra der overføres ansatte, skal så hurtigt som muligt efter  

 aftaleindgåelse efter § 10 og § 11, vedtagelse af et  

 mæglingsforslag  

 efter § 12 eller delingsrådets beslutning efter § 13 skriftligt  

 orientere de ansatte, der overføres efter § 4, herom og om, til hvilken  

 myndighed overførslen skal ske.  



  

 Stk. 8.  

  

 Repræsentanterne  

 for de ansatte har tavshedspligt vedrørende den orientering, der er givet i  

 medfør af stk. 1 og 4. Oplysninger om overførslen af en ansat kan dog  

 videregives til den ansatte, oplysningen vedrører.  



  

 Stk. 9.  

  

 En ansat, der  

 overføres efter § 4, kan, medmindre den ansattes ønsker fuldt ud  

 imødekommes,  

 forlange at få en skriftlig begrundelse for valget af den myndighed,  

 overførslen af den pågældende efter aftalen, mæglingsforslaget eller  

 delingsrådets beslutning skal ske til. Begrundelsen skal gives af den  

 myndighed, hvorfra der overføres ansatte, i overensstemmelse med reglerne i  

 forvaltningslovens § 24. En begæring herom skal fremsættes inden 14 dage  

 efter, at den ansatte har modtaget skriftlig orientering om, til hvilken  

 myndighed den ansatte skal overføres. Begæringen skal behandles i  

 overensstemmelse med reglerne i forvaltningslovens § 23, stk. 2.  



  

 Stk. 10.  

  

 En ansat, der  

 overføres efter § 4, har, når den ansatte har modtaget skriftlig  

 orientering om, til hvilken myndighed den ansatte skal overføres, ret til  

 aktindsigt efter reglerne om partsaktindsigt i forvaltningslovens §§ 9,  

 10  

 og 12-16 i oplysninger om fordelingen af den pågældende ansatte.  




  § 17.  

  

 Indenrigs- og sundhedsministeren kan efter forhandling med finansministeren  

 fastsætte nærmere regler for udarbejdelsen af aftaleudkast, jf. § 8,  

 herunder regler for værdiansættelsen af aktiver og passiver samt rettigheder  

 og  

 pligter og regler om revisionspåtegning af aftaleudkastet, for så vidt angår  

 opgørelsen over, hvilke aktiver og passiver, rettigheder og pligter samt  

 ansatte der skal overføres efter § 3 og § 4.  



  

 Stk. 2.  

  

 Indenrigs-  

 og sundhedsministeren kan endvidere efter forhandling med finansministeren  

 fastsætte nærmere regler for fordelingen af aktiver og passiver, rettigheder  

 og  

 pligter samt ansatte ved aftaleindgåelse efter § 10 og § 11 og  

 vedtagelse af mæglingsforslag efter § 12, herunder regler for  

 fordelingen  

 af pensionsforpligtelsen efter § 7, stk. 3 og 4, mellem de  

 myndigheder, hvortil der overføres opgaver.  



  

 Stk. 3.  

  

 Indenrigs-  

 og sundhedsministeren kan desuden efter forhandling med finansministeren  

 fastsætte nærmere regler for fordelingen af aktiver og passiver, rettigheder  

 og  

 pligter samt ansatte ved beslutning efter § 13, herunder for  

 delingsrådets, jf. § 18, fastsættelse af vilkår efter § 13,  

 stk. 1, 2. pkt., jf. § 8, stk. 2, eller pålæg om afhændelse af  

 aktiver efter § 13, stk. 2, og regler for fordelingen af  

 pensionsforpligtelsen efter § 7, stk. 3 og 4, mellem de  

 myndigheder,  

 hvortil der overføres opgaver.  



  

 Stk. 4.  

  

 Ved  

 fastsættelsen af regler efter stk. 2 og 3 kan bestemmelserne i § 3,  

 stk. 1 og 2, fraviges, i det omfang det skønnes nødvendigt for at opnå  

 en  

 rimelig fordeling af aktiver og passiver samt rettigheder og pligter mellem  

 de  

 myndigheder, hvortil overførsel af aktiver og passiver samt rettigheder og  

 pligter skal ske fra den myndighed, hvorfra en opgave overføres.  






 Kapitel 4 
 Delingsråd 

  § 18.  

  

 Der oprettes den 1. januar 2006 et delingsråd for Københavns og Frederiksborg  

 Amter samt Københavns, Frederiksberg og Bornholms Kommuner, et delingsråd for  

 Vestsjællands, Storstrøms og Roskilde Amter, et delingsråd for  

 Sønderjyllands,  

 Ribe og Fyns Amter, et delingsråd for Århus, Vejle og Ringkøbing Amter og et  

 delingsråd for Nordjyllands og Viborg Amter.  



  

 Stk. 2.  

  

 Delingsrådenes funktionsperiode regnes fra den 1. januar 2006 til den 31.  

 december 2007. Indenrigs- og sundhedsministeren kan træffe beslutning om  

 forlængelse af delingsrådenes funktionsperiode. Indenrigs- og  

 sundhedsministeren kan fastsætte regler om delingsrådenes funktion efter den  

 31. december 2007.  



  

 Stk. 3.  

  

 Delingsrådene er uafhængige i deres virksomhed.  




  § 19.  

  

 Delingsrådet behandler efter reglerne i §§ 11-13 sager om fordelingen af  

 aktiver og passiver, rettigheder og pligter samt ansatte, der overføres fra  

 amtskommuner og kommuner, der er beliggende inden for delingsrådets område,  

 jf.  

 § 18, stk. 1.  



  

 Stk. 2.  

  

 Sager om  

 fordelingen af aktiver og passiver, rettigheder og pligter samt ansatte, der  

 overføres fra Hovedstadens Sygehusfællesskab samt Hovedstadens Udviklingsråd,  

 behandles af delingsrådet for Københavns og Frederiksborg Amter samt  

 Københavns, Frederiksberg og Bornholms Kommuner.  




  § 20.  

  

 Delingsrådet består af en formand, der udpeges af indenrigs- og  

 sundhedsministeren, 1 medlem, der udpeges af indenrigs- og sundhedsministeren  

 efter indstilling fra KL (Kommunernes Landsforening), og 1 medlem, der  

 udpeges  

 af indenrigs- og sundhedsministeren efter indstilling fra Amtsrådsforeningen,  

 med hensyn til delingsrådet for Københavns og Frederiksborg Amter samt  

 Københavns,  

 Frederiksberg og Bornholms Kommuner dog efter indstilling fra  

 Amtsrådsforeningen og Københavns og Frederiksberg Kommuner i forening. I  

 sager  

 om overførsler til eller fra statslige myndigheder består delingsrådet  

 desuden  

 af et medlem udpeget af indenrigs- og sundhedsministeren efter indstilling  

 fra  

 finansministeren.  



  

 Stk. 2.  

  

 Indenrigs-  

 og sundhedsministeren udpeger efter reglerne i stk. 1 en stedfortræder  

 for  

 hvert medlem af delingsrådet. Stedfortræderen indtræder ved medlemmets  

 forfald.  




  § 21.  

  

 Formanden forbereder, indkalder og leder delingsrådets møder.  



  

 Stk. 2.  

  

 Delingsrådet fastsætter selv sin forretningsorden.  




  § 22.  

  

 Delingsrådets møder er ikke offentlige.  



  

 Stk. 2.  

  

 Delingsrådet kan tillade repræsentanter for de berørte myndigheder eller  

 særligt sagkyndige at deltage i rådets møder, i det omfang det skønnes  

 nødvendigt.  




  § 23.  

  

 Delingsrådet er beslutningsdygtigt, når alle medlemmer er til stede.  



  

 Stk. 2.  

  

 Delingsrådet træffer beslutninger ved stemmeflertal.  



  

 Stk. 3.  

  

 I tilfælde  

 af stemmelighed er formandens stemme afgørende.  



  

 Stk. 4.  

  

 Medlemmerne  

 af delingsrådet, herunder formanden, er forpligtet til at afgive stemme.  




  § 24.  

  

 Et  

 medlem er udelukket fra at deltage i delingsrådets forhandlinger og  

 afstemning  

 i sager, der vedrører en amtskommune eller kommune, hvor den pågældende er  

 ansat eller er medlem af kommunalbestyrelsen.  




  § 25.  

  

 De  

 myndigheder, hvorfra og hvortil en opgave overføres, skal tilvejebringe og  

 meddele de oplysninger, udlevere de dokumenter og yde den bistand i øvrigt  

 til  

 udførelsen af delingsrådets opgaver, som delingsrådet måtte forlange.  

 Delingsrådet kan fastsætte en frist herfor. Bestemmelsen finder tilsvarende  

 anvendelse for de i § 9, stk. 1, 2. pkt., nævnte myndigheder.  




  § 26.  

  

 Delingsrådet skal tilvejebringe og meddele indenrigs- og sundhedsministeren  

 de  

 oplysninger og udlevere de dokumenter, som denne måtte forlange om forhold  

 inden for delingsrådets virkeområde. Indenrigs- og sundhedsministeren kan  

 fastsætte en frist herfor.  




  § 27.  

  

 Indenrigs- og sundhedsministeren kan fastsætte nærmere regler om  

 delingsrådets  

 virksomhed, herunder om vederlag og udgiftsgodtgørelse til delingsrådets  

 medlemmer og deres stedfortrædere.  




  § 28.  

  

 Indenrigs-  

 og sundhedsministeren træffer beslutning om sekretariatsbetjeningen af  

 delingsrådet.  




  § 29.  

  

 Sagkyndige, der deltager i delingsrådets møder, jf. § 22, stk. 2,  

 har  

 tavshedspligt efter lovgivningens almindelige regler herom.  




  § 30.  

  

 Udgifterne til delingsrådenes virksomhed afholdes af staten.  



  

 Stk. 2.  

  

 Delingsrådet træffer beslutning om betaling fra de myndigheder, hvorfra og  

 hvortil  

 der overføres opgaver, af et beløb, som tilfalder staten til dækning af  

 omkostningerne ved delingsrådets virksomhed. Bestemmelsen finder tilsvarende  

 anvendelse for de i § 9, stk. 1, 2. pkt., nævnte myndigheder.  

 Indenrigs- og sundhedsministeren fastsætter nærmere regler herom.  






 Kapitel 5 
 Ikrafttræden 

  § 31.  

  

 Loven  

 træder i kraft dagen efter bekendtgørelsen i Lovtidende.  




  § 32.  

  

 Loven gælder ikke for Færøerne og Grønland.  






Givet på Amalienborg, den 24. juni  

 2005
Under Vor Kongelige Hånd og Segl
MARGRETHE R.
/Lars Løkke Rasmussen


