
Lov om anlæg af et Havdige fra Vester Vedsted  

 til Store Darum i Ribe Amt (* 1) (* 2) 

VI FREDERIK DEN OTTENDE, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg,  Gøre vitterligt : Rigsdagen har vedtaget og  

 Vi ved Vort Samtykke stadfæstet følgende Lov: 



 § 1  
Regeringen bemyndiges til at paabyde Anlæget af et Havdige af 5 - 5,65  

 Meters Højde over dagligt Højvande langs Kysten fra Vester Vedsted til Store  

 Darum i Ribe Amt. 
§2. 
Af Udgifterne, der anslaas til 1,780,000 Kr., udrede Lodsejerne 675,000  

 Kr., Ribe Amtsrepartitionsfond 50,000 Kr., Statskassen Resten. Der oprettes  

 et Digelag under Amtsraadets Tilsyn i Overensstemmelse med Lov Nr. 53 af 10.  

 April 1874 om Diger til Beskyttelse mod Oversvømmelser fra Havet, hvilken Lov  

 ogsaa i øvrigt kommer til Anvendelse med de Ændringer, som følge af  

 nærværende Lov. Det Beløb, Lodsejerne skulle udrede, ydes Digelaget, mod  

 Amtsrepartitionsfondens Garanti, som Laan af Statskassen, at afdrage og  

 forrente med en aarlig Ydelse af 4 1/2 pCt., hvoraf 4 pCt. af den til enhver  

 Tid skyldige Kapital beregnes som Rente, Resten som Afdrag. 



 § 3  
Hvilke Ejendomme der skulle deltage i Anlægsomkostningerne, i hvilket  

 Forhold dette skal ske, samt hvorledes Vandløb og Vejforbindelser skulle  

 ordnes m.v., bestemmes endelig ved en Kommission, som i dette Øjemed  

 nedsættes af Ministeren for offentlige Arbejder, og som ved sine  

 Forhandlinger har at følge de i Lov af 30. December 1858 for  

 Landvæsenskommissioner fastsatte Regler. De Arbejder, der allerede paa  

 enkelte Steder ere udførte til Beskyttelse mod Havet, takseres og fradrages  

 til Fordel for de Ejendomme, der have udredet Omkostningerne ved at lade dem  

 udføre. 



 § 4  
For saa vidt Bekostningen ved den aarlige Vedligeholdelse af de fuldførte  

 Anlæg med Undtagelse af Pasning og Vedligeholdelse af Sluseanlæget i Ribe  

 Kanal, der overtages af Staten, ikke kan udredes af de fra Digets Benyttelse  

 flydende Indtægter, paahviler den de samme Ejendomme, som have deltaget i  

 Anlæget, og fordeles paa dem i samme Forhold som den Del af  

 Anlægsomkostningerne, der ikke er udredet af Staten eller  

 Amtsrepartitionsfonden. 
De Udgifter ved Digets Anlæg og Vedligeholdelse, som paalægges de  

 paagældende Ejendomme, udredes af disses Ejere, dog at de Beløb, der medgaa  

 til Forrentning af optagne Laan samt til Dækning af Vedligeholdelsesudgifter,  

 refunderes af Brugerne, hvor saadanne findes, medens Laanenes Tilbagebetaling  

 er disse uvedkommende. De til Afbetaling af Laanene samt disses Forrentning  

 og til Vedligeholdelsen skyldige Beløb kunne inddrives ved Udpantning med  

 samme Fortrinsret som for Skatter. 



 § 5  
Enhver er pligtig at afgive den til Digets Anlæg nødvendige Grund, dog  

 gives der herfor saavel som for anden Skade og Ulempe fuld Erstatning. Dennes  

 Størrelse fastsættes i Mangel af mindelig Overenskomst af den i § 3 ommeldte  

 Kommission. 
Enhver kan derhos tilpligtes at taale, at de til Opførelsen af Diget  

 nødvendige Materialier af Græstørv, Jord osv. mod fuld Erstatning tages fra  

 eller føres over hans Grund. I Mangel af mindelig Overenskomst afgør den  

 fornævnte Kommission hvorvidt saadant Materiale skal afgives og i bekræftende  

 Fald, hvor det maa tages, samt den Erstatning, der skal gives. 
Ved Erstatningens Beregning har Kommissionen at gaa frem efter de for  

 Afstaaelse af Jord m.v. til Jernbaner ved Forordningen af 5. Marts 1845  

 foreskrevne Regler. Overensstemmende med Forskrifterne i denne Forordning  

 bliver det at afgøre, hvilken Del af Erstatningen der, hvis Jorden bruges af  

 en anden end Ejeren, skal tillægges Brugeren. 



 § 6  
Til at forestaa Digeanlægets Udførelse og i øvrigt lede Digelagets  

 Anliggender vælges en Bestyrelse paa 5 Medlemmer, af hvilke 1 Medlem vælges  

 af Ministeren for offentlige Arbejder, 1 Medlem af Ribe Amtsraad, medens de  

 øvrige 3 Medlemmer vælges, efter Forholdstalsvalgmaaden, af og blandt de i  

 Digeanlæget interesserede. 
Saavel Anlæget som Vedligeholdelsen sker under teknisk Kontrol fra  

 Regeringens Side; Udgiften til Kontrollen med Vedligeholdelsen udredes på  

 samme Maade som til de Arbejder, hvormed Kontrollen føres. 
Meningsuligheder mellem Bestyrelsen og Kontrollen afgøres af Ministeren  

 for offentlige Arbejder. 



 § 7  
I Finansaaret 1909-10 vil der af Statskassen kunne anvendes til  

 Digeanlæget indtil 135,000 Kr. 
Hvorefter alle vedkommende sig have at rette. 


 Givet paa Amalienborg, den 30te April  

 1909.  
Under Vor Kongelige Haand og Segl. 
 Frederik R. 
(L.S.) 
/ Jensen-Sønderup. 

Officielle noter
(* 1) Udfærdiget gennem Ministeriet for offentlige Arbejder. Se  

 Rigsdagstidenden for 1908-09: Folket. Tid. Sp. 2369, 2608, 4895, 4950;  

 Landst. Tid. Sp. 806, 1332, 1360; Till. A. Sp. 3177; Till. B. Sp. 837, 2471;  

 Till. C. Sp. 1499, 2325. 
