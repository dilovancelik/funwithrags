
  

 Militær  

 straffelov  


  

    


  

 VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:  




 Kapitel 1 
 Almindelig del 

  § 1.  

  

 Loven finder anvendelse på tjenstgørende militært personel samt hjemsendt  

 militært personel med hensyn til militære pligter, som påhviler det efter  

 hjemsendelsen.  



  

 Stk. 2.  

  

 Loven  

 finder endvidere anvendelse på udenlandsk militært personel, der er  

 interneret  

 her i landet, og andre personer, der efter mellemfolkelige overenskomster,  

 som  

 Danmark har tiltrådt, har krav på behandling som militærpersoner.  




  § 2.  

  

 Under væbnet konflikt finder loven endvidere anvendelse på  


  

 1)  

 	  

 enhver, der gør  

 tjeneste ved det militære forsvar eller følger en enhed af dette,  


  

 2)  

 	  

 krigsfanger samt sanitetspersonel  

 og feltpræster, der tilbageholdes til bistand for krigsfanger, for så vidt  

 ikke  

 andet følger af gældende mellemfolkelige overenskomster, og  


  

 3)  

 	  

 enhver, der gør sig  

 skyldig i overtrædelse af denne lovs §§ 28-34 og 36-38.  




  § 3.  

  

 Loven finder anvendelse på lovovertrædelser, der begås i og uden for den  

 danske  

 stat.  




  § 4.  

  

 Loven finder også anvendelse på lovovertrædelser, der begås mod andre landes  

 militære styrker, som samvirker med danske militære styrker.  




  § 5.  

  

 Under dansk straffemyndighed, jf. straffelovens §§ 6-12, hører endvidere  

 overtrædelser af §§ 28-30 og 32, der er foretaget under væbnet konflikt  

 uden for den danske stat, uden hensyn til, hvor gerningsmanden hører hjemme,  

 medmindre andet følger af almindelige folkeretlige regler.  



  

 Stk. 2.  

  

 Under dansk  

 straffemyndighed hører endvidere overtrædelser af §§ 36 og 38, der er  

 foretaget uden for den danske stat, uden hensyn til, hvor gerningsmanden  

 hører  

 hjemme, når overtrædelsen er begået over for dansk militært personel eller  

 personer, der er omfattet af § 2, nr. 1 og 2.  




  § 6.  

  

 Overtrædelser af denne lov straffes, når de er begået forsætligt eller af  

 grov  

 uagtsomhed, medmindre andet følger af de enkelte bestemmelser.  




  § 7.  

  

 Straffelovens § 13, stk. 3, anvendes på handlinger, som er  

 nødvendige  

 for at tilvejebringe lydighed eller opretholde orden.  




  § 8.  

  

 Den, der efter §§ 1 og 2 ikke er omfattet af loven, straffes kun for  

 medvirken til overtrædelse af bestemmelser i loven, hvis lovovertrædelsen kan  

 medføre straf af fængsel i 4 år eller derover.  



  

 Stk. 2.  

  

 Der kan under  

 tilsvarende betingelser som nævnt i stk. 1 pålægges selskaber m.v.  

 (juridiske personer) strafansvar efter reglerne i straffelovens 5. kapitel  

 for  

 medvirken til overtrædelse af denne lov.  




  § 9.  

  

 Det  

 forhold, at en strafbar handling er begået efter ordre fra en overordnet,  

 fritager ikke den, som har begået handlingen, for strafansvar, medmindre  

 denne  

 var forpligtet til at adlyde ordrer fra den overordnede og ikke vidste, at  

 ordren var ulovlig, og ordren ikke var åbenbart ulovlig.  




  § 10.  

  

 Lovens bestemmelser for væbnet konflikt finder anvendelse, når danske styrker  

 i  

 eller uden for riget er i væbnet konflikt, eller der er givet meddelelse  

 herom  

 efter stk. 2 eller stk. 3.  



  

 Stk. 2.  

  

 Under  

 truende udsigt til væbnet konflikt kan forsvarsministeren offentliggøre  

 meddelelse  

 om, at lovens bestemmelser for væbnet konflikt finder anvendelse.  



  

 Stk. 3.  

  

 Forsvarsministeren kan i forbindelse med udsendelse af danske styrker uden  

 for  

 rigets grænser bemyndige chefen for den udsendte styrke til under truende  

 udsigt til væbnet konflikt at meddele, at lovens bestemmelser for væbnet  

 konflikt finder anvendelse for styrken.  






 Kapitel 2 
 Speciel del 
  

 Pligter som underordnet  



  § 11.  

  

 Den, der undlader at efterkomme en tjenstlig ordre fra en overordnet eller  

 vagt, eller som efterkommer ordren på klart utilfredsstillende måde, straffes  

 i  

 grove tilfælde for ulydighed med bøde eller fængsel indtil 1 år.  



  

 Stk. 2.  

  

 Straffen  

 kan ved forsætlig overtrædelse stige til fængsel i 3 år, når ulydigheden er  

 af  

 særlig grov karakter, navnlig når den har medført betydelig skade eller fare  

 eller har været egnet til at svække lydigheden hos andre tilstedeværende. Er  

 ulydigheden forbundet med vold mod overordnet eller vagt, kan straffen stige  

 til fængsel i 6 år.  



  

 Stk. 3.  

  

 Under  

 væbnet konflikt kan straffen ved forsætlig overtrædelse stige til fængsel i  

 10  

 år.  




  § 12.  

  

 Udviser flere i forening forsætligt ulydighed, eller bruger de magt, vold  

 eller  

 trussel om vold mod overordnet eller vagt, straffes de for mytteri med  

 fængsel  

 indtil 6 år.  



  

 Stk. 2.  

  

 Under  

 væbnet konflikt kan straffen stige til fængsel på livstid.  




  § 13.  

  

 Den, der forsætligt ved handling eller i ord groft krænker en foranstående  

 eller vagt, straffes for respektstridig opførsel med bøde eller fængsel  

 indtil  

 6 måneder.  




  § 14.  

  

 Straffen efter §§ 11-13 kan nedsættes eller bortfalde, når den  

 foranstående eller vagten ved sin adfærd har givet anledning til  

 lovovertrædelsen.  


  

 Pligter som overordnet og sideordnet m.v.  




  § 15.  

  

 Den overordnede, som forsætligt ved forskelsbehandling, chikane eller på  

 tilsvarende måde forfølger en eller flere underordnede, straffes med bøde  

 eller  

 fængsel indtil 6 måneder.  




  § 16.  

  

 Den foranstående, der fra efterstående uberettiget modtager gave, pengelån  

 eller anden fordel, straffes for misbrug af stilling med bøde eller fængsel  

 indtil 6 måneder, medmindre højere straf er forskyldt efter anden lovgivning.  




  § 17.  

  

 Den overordnede, der forsætligt undlader at gribe ind over for en  

 underordnets  

 krænkende behandling af dennes underordnede eller sideordnede, straffes med  

 bøde eller fængsel indtil 6 måneder.  




  § 18.  

  

 Den  

 overordnede, der forsætligt ved handling eller i ord groft krænker en  

 underordnet, straffes med bøde eller fængsel indtil 6 måneder.  




  § 19.  

  

 Den, der udsætter en sideordnet for særlig krænkende behandling, herunder for  

 nedværdigende ritualer, straffes med bøde eller fængsel indtil 6 måneder.  


  

 Rusmidler m.v.  




  § 20.  

  

 Den, der ved indtagelse af alkohol, euforiserende stoffer, opstemmende eller  

 bedøvende midler eller på lignende måde har bragt sig i en tilstand, hvor  

 vedkommende ikke er i stand til at varetage sin tjeneste på fuldt forsvarlig  

 måde, straffes med bøde eller fængsel indtil 1 år.  




  § 21.  

  

 Forsvarsministeren kan fastsætte bestemmelser om promillegrænser på særlige  

 områder for tjeneste i forsvaret, navnlig når sikkerhedsmæssige forhold kan  

 begrunde det. Forsvarsministeren kan herunder bemyndige militære myndigheder  

 til at fastsætte promillegrænser i særlige situationer. Overtrædelse af  

 sådanne  

 promillegrænser straffes med bøde eller fængsel indtil 1 år.  




  § 22.  

  

 Den, der i tjenesten eller på militært område er i besiddelse af  

 euforiserende  

 stoffer, jf. lov om euforiserende stoffer, straffes med bøde eller fængsel  

 indtil 6 måneder, medmindre højere straf er forskyldt efter anden lovgivning.  

 Det samme gælder den, der indtager sådanne stoffer i tjenesten eller på  

 militært  

 område.  




  § 23.  

  

 Den, der forstyrrer den offentlige orden, eller som viser sig synligt  

 påvirket  

 af de i § 20 nævnte årsager, og som gennem sin påklædning el. lign.  

 klart  

 viser at høre til forsvaret, straffes med bøde.  



  

 Stk. 2.  

  

 Den, der i  

 forbindelse med tjeneste i udlandet forstyrrer den offentlige orden, eller  

 som  

 viser sig synligt påvirket af de i stk. 1 nævnte årsager, straffes med  

 bøde. Under særlig skærpende omstændigheder kan straffen stige til fængsel i  

 1  

 år.  


  

 Andre pligtforsømmelser  




  § 24.  

  

 Den, der groft tilsidesætter sine pligter som vagt, straffes for  

 vagtforseelse  

 med bøde eller fængsel indtil 1 år.  



  

 Stk. 2.  

  

 Straffen  

 kan stige til fængsel i 3 år, når forholdet er af særlig grov karakter,  

 navnlig  

 når det har medført betydelig skade eller fare eller har givet anledning til,  

 at der er begået en forbrydelse.  



  

 Stk. 3.  

  

 Under  

 væbnet konflikt kan straffen ved forsætlig overtrædelse stige til fængsel i  

 10  

 år.  




  § 25.  

  

 Den, der uberettiget fjerner sig fra tjenestestedet eller udebliver fra  

 tjenesten, straffes i grove tilfælde for udeblivelse med bøde eller fængsel  

 indtil 6 måneder.  



  

 Stk. 2.  

  

 På samme  

 måde straffes den, der forsætligt unddrager sig tjeneste ved at påføre sig  

 sygdom eller legemsskade, foregive sygdom eller benytte andre midler, der er  

 beregnet på at vildlede myndighederne.  



  

 Stk. 3.  

  

 Ved  

 forsætlig udeblivelse kan straffen stige til fængsel i 3 år, når udeblivelsen  

 er af særlig grov karakter, navnlig når gerningsmanden må antages at have til  

 hensigt at udeblive permanent, eller når udeblivelsen har medført betydelig  

 skade eller fare.  



  

 Stk. 4.  

  

 Under  

 væbnet konflikt kan straffen ved forsætlig overtrædelse af stk. 1 og 2  

 stige til fængsel i 10 år.  




  § 26.  

  

 Den, der bevirker, at ting, der tilhører det militære forsvar, bortkommer,  

 ødelægges eller beskadiges, straffes med bøde eller fængsel indtil 6 måneder.  



  

 Stk. 2.  

  

 Ved  

 forsætlig overtrædelse af stk. 1 kan straffen under særlig skærpende  

 omstændigheder stige til fængsel i 6 år.  




  § 27.  

  

 Den, der i øvrigt groft tilsidesætter sine pligter i tjenesten, straffes for  

 pligtforsømmelse med bøde eller fængsel indtil 3 måneder.  



  

 Stk. 2.  

  

 Straffen  

 kan stige til fængsel i 1 år, når pligtforsømmelsen er af særlig grov  

 karakter,  

 eller når den har medført betydelig skade eller fare.  



  

 Stk. 3.  

  

 Under  

 væbnet konflikt kan straffen ved forsætlig overtrædelse stige til fængsel i 3  

 år.  


  

 Forbrydelser mod forsvarsmagtens kampdygtighed  




  § 28.  

  

 For krigsforræderi straffes med fængsel indtil på livstid den, der forsætligt  

 under væbnet konflikt eller under truende udsigt hertil for at gavne fjenden  

 eller skade det danske militære forsvar  


  

 1)  

 	  

 søger at opnå, at  

 tropper, materiel, territorium eller infrastruktur bringes under fjendens  

 kontrol eller ikke kommer dansk militært forsvar til nytte,  


  

 2)  

 	  

 forleder til mytteri,  

 overgivelse eller overløben til fjenden eller udbreder oprørske eller  

 fjendtlige  

 opråb i det danske militære forsvar,  


  

 3)  

 	  

 ødelægger  

 infrastruktur eller på anden måde søger at skade det danske militære forsvars  

 kommunikationsmuligheder,  


  

 4)  

 	  

 giver fjenden  

 underretning om det danske militære forsvars forhold, herunder forhold  

 vedrørende  

 kommunikations- eller informationssikkerhed,  


  

 5)  

 	  

 vejleder fjenden  

 eller vildleder nogen del af dansk militært forsvar,  


  

 6)  

 	  

 undlader at udføre en  

 ordre,  


  

 7)  

 	  

 giver falsk melding,  


  

 8)  

 	  

 hjælper krigsfanger  

 til flugt eller  


  

 9)  

 	  

 gør sig skyldig i  

 noget forhold, der må sidestilles med et af de nævnte.  




  § 29.  

  

 For spionage straffes med fængsel indtil på livstid den, der hemmeligt eller  

 under falsk påskud tilvejebringer eller søger at tilvejebringe oplysninger på  

 det militære forsvars operationsfelt for at meddele dem til fjenden.  



  

 Stk. 2.  

  

 En spion  

 fra fjendtlige væbnede styrker, som efter at være vendt tilbage til egne  

 styrker senere tages til fange, behandles som krigsfange og drages ikke til  

 ansvar for den tidligere gennemførte spionage.  




  § 30.  

  

 Den, der forsætligt foretager ændringer af eller erstatter ammunition eller  

 andet krigsmateriel på en sådan måde, at virkningen forringes eller  

 udebliver,  

 eller personer udsættes for fare, straffes med fængsel indtil 8 år.  



  

 Stk. 2.  

  

 Hvis  

 gerningsmanden indser, at ændringen m.v. kan få virkning under væbnet  

 konflikt,  

 kan straffen stige til fængsel i 12 år.  



  

 Stk. 3.  

  

 Er  

 forholdet begået under væbnet konflikt, kan straffen stige til fængsel indtil  

 på livstid.  




  § 31.  

  

 Den, der under kamp, eller når kamp forestår, forsætligt på pligtstridig måde  

 søger at unddrage sig faren eller søger at fremkalde overgivelse, straffes  

 med  

 fængsel indtil 12 år.  



  

 Stk. 2.  

  

 På samme  

 måde straffes den, der under væbnet konflikt forsætligt ved pligtstridigt  

 forhold bidrager til, at modpartens foretagender fremmes, eller at dansk  

 militært forsvar skades eller udsættes for fare, eller som efterlader våben,  

 ammunition eller andet materiel.  



  

 Stk. 3.  

  

 Overtræder  

 en befalingsmand stk. 2 ved unødvendigt at opgive sin post eller  

 overgive  

 sig til modparten eller ved at handle som nævnt i stk. 1, kan straffen  

 stige til fængsel på livstid.  



  

 Stk. 4.  

  

 Groft  

 uagtsomme overtrædelser af stk. 2 og 3 straffes med fængsel indtil 4 år.  




  § 32.  

  

 Den, der forsætligt røber en militær hemmelighed, hvis afsløring kan skade  

 landets forsvar, hvis fremmede magter eller styrker får kendskab hertil,  

 straffes med fængsel indtil 8 år. Straffen kan stige til fængsel i 12 år, når  

 forholdet er af særlig grov karakter, navnlig når det har medført betydelig  

 skade eller fare. Begås handlingen under væbnet konflikt eller under truende  

 udsigt hertil, kan straffen stige til fængsel på livstid.  



  

 Stk. 2.  

  

 Den, der  

 uberettiget skaffer sig oplysning om sådanne hemmeligheder, straffes med bøde  

 eller fængsel indtil 4 år. Sker det under væbnet konflikt eller under truende  

 udsigt hertil, kan straffen stige til fængsel i 10 år.  



  

 Stk. 3.  

  

 Den, der  

 groft uagtsomt overtræder stk. 1 eller 2, straffes med bøde eller  

 fængsel  

 indtil 2 år. Sker det under væbnet konflikt eller under truende udsigt  

 hertil,  

 kan straffen stige til fængsel i 4 år.  




  § 33.  

  

 Den, som er vidende om, at mytteri, krigsforræderi eller anden for det  

 militære  

 forsvar farlig forbrydelse tilsigtes begået, og som forsætligt undlader at  

 gøre, hvad der står i vedkommendes magt for at forebygge forbrydelsen eller  

 dens følger, om fornødent ved anmeldelse, straffes, hvis forbrydelsen bliver  

 begået eller forsøges begået, med bøde eller fængsel indtil 3 år.  



  

 Stk. 2.  

  

 Den, der  

 undlader at foretage sådanne forebyggelseshandlinger, straffes dog ikke, hvis  

 deres  

 foretagelse for vedkommende selv eller dennes nærmeste ville medføre fare for  

 liv, helbred eller velfærd.  




  § 34.  

  

 Den, der under væbnet konflikt inden for det militære forsvar forsætligt  

 foretager handlinger, som er egnet til dér at fremkalde modløshed, straffes  

 med  

 fængsel indtil 4 år.  




  § 35.  

  

 Den, der forsætligt under væbnet konflikt uden tilladelse sætter sig i  

 forbindelse med nogen, der hører til modparten eller befinder sig på  

 modpartens  

 område, straffes med bøde eller fængsel indtil 1 år. Er der derved meddelt  

 oplysninger, der kan være af værdi for modparten, kan straffen stige til  

 fængsel i 4 år.  


  

 Andre forbrydelser under væbnet konflikt  




  § 36.  

  

 Den, som under væbnet konflikt forsætligt misbruger eller ikke respekterer  

 kendetegn eller betegnelse, som er forbeholdt personer, indretninger og  

 materiel, der er bestemt til at yde hjælp til sårede eller syge, straffes med  

 fængsel indtil på livstid.  



  

 Stk. 2.  

  

 På  

 tilsvarende måde straffes den, der forsætligt bruger krigsmiddel eller  

 fremgangsmåde, hvis anvendelse er i strid med en af Danmark tiltrådt  

 mellemfolkelig overenskomst eller med folkeretlig sædvaneret.  




  § 37.  

  

 For plyndring straffes med fængsel indtil 6 år den, som for derigennem at  

 skaffe sig eller andre uberettiget vinding under udnyttelse af krigsfrygten  

 eller frygten for de styrker, som den pågældende tilhører, forsætligt  


  

 1)  

 	  

 fratager eller  

 aftvinger nogen en fremmed rørlig ting,  


  

 2)  

 	  

 bringer en stjålen  

 ting i sikkerhed eller  


  

 3)  

 	  

 tvinger nogen til en  

 handling eller undladelse, der medfører formuetab for den overfaldne eller  

 nogen, for hvem denne handler.  



  

 Stk. 2.  

  

 Straffen  

 kan stige til fængsel i 10 år, når plyndringen er af særlig grov beskaffenhed  

 navnlig på grund af dens særlig farlige karakter, udførelsesmåden eller  

 omfanget af den opnåede eller tilsigtede vinding, eller når et større antal  

 forbrydelser er begået.  




  § 38.  

  

 Den, der forsætligt under væbnet konflikt uberettiget tilegner sig ting fra  

 en  

 person, som er dræbt ved krigshandling, straffes for ligrøveri med fængsel  

 indtil 1 år og 6 måneder.  



  

 Stk. 2.  

  

 Straffen  

 kan stige til fængsel i 6 år, når forholdet er af særlig grov beskaffenhed  

 navnlig på grund af omfanget eller udførelsesmåden.  




  § 39.  

  

 I  

 lov om forsvarets personel, jf. lovbekendtgørelse nr. 81 af 12. februar 2004,  

 foretages følgende ændringer:  



  

 1.  

  

 I  

  

 § 4  

  

 indsættes efter stk. 3 som nyt  

 stykke:  



  

 »Stk. 4.  

  

 Forsvarsministeren fastsætter, i hvilket omfang værnepligtiges strafafsoning  

 eller ulovlige fravær skal medføre eftertjeneste eller hjemsendelse med  

 henblik  

 på fornyet indkaldelse. Eftertjenesten kan ikke overstige afsoningstiden og  

 den  

 tid, den pågældende eventuelt har været ulovligt fraværende.«  


  

 Stk. 4 bliver herefter stk. 5.  



  

 2.  


  

 § 14  

  

 ophæves.  


  

 Ikrafttræden m.v.  




  § 40.  

  

 Denne lov træder i kraft den 1. januar 2006.  



  

 Stk. 2.  

  

 Samtidig  

 ophæves militær straffelov, jf. lovbekendtgørelse nr. 642 af 30. september  

 1987.  




  § 41.  

  

 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de særlige færøske  

 eller grønlandske forhold tilsiger.  






Givet på Amalienborg, den 24. juni  

 2005
Under Vor Kongelige Hånd og Segl
MARGRETHE R.
/Søren Gade


