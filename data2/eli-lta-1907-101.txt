

Lov om et Tilskud af Statskassen til Opførelse  

 af en Bygning for den Hirschsprungske Samling af danske Kunstneres Arbejder  

 og om Samlingens Overgang til Statsejendom 


    VI Frederik den Ottende, af Guds Naade Konge til Danmark,  

 de Venders og Gothers, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gøre vitterligt: Rigsdagen har vedtaget og Vi ved  

 Vort Samtykke stadfæstet følgende Lov: 



     § 1.  Til Opførelse af en Bygning for den  

 Hirschsprungske Samling af danske Kunstneres Arbejder, som af Grosserer  

 Hirschsprung og Hustru er tilbudt som Gave til Staten, kan af Statskassen  

 anvendes et Beløb af 140,000 Kr. at udbetale i Løbet af 2 Aar under  

 Forudsætning af, at Københavns Kommune tilskyder en Sum af 60,000 Kr. samt  

 yder den til Bygningen fornødne Grund. 
Bygningen vil være at opføre efter de af Professor Storck udarbejdede  

 Tegninger og Planer. 



     § 2.  Saa snart Bygningen er færdig, og Kunstværkerne  

 endeligt ere anbragte i samme, overgaar den Hirschsprungske Samling med  

 Bygning og Grund til Statsejendom som et Supplement til Statens Museum for  

 Kunst. Det til Bygningens og Samlingens Vedligeholdelse fornødne Beløb  

 tilligemed de øvrige Driftsudgifter udredes af Statskassen og bevilges paa de  

 aarlige Finanslove. 
Hvorefter alle vedkommende sig have at rette. 



 Givet paa Amalienborg, den 19de April  

 1907.  


Under Vor Kongelige Haand og Segl. 


Frederik R. 


(L. S.) 

    /Enevold Sørensen 

Officielle noter
Ingen 
