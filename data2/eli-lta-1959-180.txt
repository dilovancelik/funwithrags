

Lov om anvendelse af overskuddet i visse  

 krigsforsikringsforbund. 



VI FREDERIK DEN NIENDE, af Guds Nåde Konge til Danmark, de Venders og  

 Goters, Hertug til Slesvig, Holsten, Stormarn, Ditmarsken, Lauenborg og  

 Oldenborg, gø r vitterligt: 
Folketinget har vedtaget og Vi ved Vort samtykke stadfæstet følgende lov:  




     § 1.  De ved den endelige afvikling af  

 »Krigsforsikringen af løsøre«, »Krigsforsikringen af  

 landbrugets løsøre«, »Krigsforsikringen af privat indbo«,  

 »Krigsforsikringen af bygninger for industri, håndværk og handel«  

 og' Krigsforsikringen for landbrugsbygninger' fremkommende overskud anvendes  

 til følgende formål: 

1) Et beløb af 4,8 mill. kr. anvendes til fordeling mellem nedenstående  

 organisationer m. v. med følgende beløb:  

 

 Industrirådet                   650 000 kr.  

 Håndværksrådet                  650 000 -  

 Grosserer-Societetets Komitee   300 000 -  

 Provinshandelskammeret          300 000 -  

 De samvirkende Købmands-  

 foreninger i Danmark            200 000 -  

 De danske Handelsforeningers  

 Fællesorganisation              200 000 -  

 Assurandør-Societetet           200 000 -  

 Arbejderbevægelsens Erhvervsråd 500 000 -  

 De samvirkende danske Land-  

 boforeninger                  1 100 000 -  

 De samvirkende danske Hus-  

 mandsforeninger                 550 000 -  

 Andelsudvalget                  150 000 -  




De omhandlede beløb skal med statsministerens godkendelse anvendes til  

 ungdommens uddannelse og til sådanne formål, der vedrører de pågældende  

 organisationers forsknings- og oplysningsarbejde. 

2) Et beløb af 1,25 mill. kr. tillægges Foreningen »Norden«.  


3) Et beløb af 250 000 kr. tillægges institutionen »Lejrskolen for  

 nordisk Undgom« i Hillerød til fremme af dens formål. 
4) Et beløb på 1,5 mill. kr. stilles til rådighed for finansministeren  

 til med tilslutning fra folketingets finansudvalg at yde erstatning i  

 tilfælde, hvor der uanset rettidig anmeldelse til krigsforsikringsforbundene  

 ikke er opnået fuld erstatning for indtrufne krigsskader. Sådan erstatning  

 kan dog kun ydes, når den udækkede del af tabet er væsentlig i forhold til  

 den samlede skade, og når forholdene i øvrigt i særlig grad taler derfor.  



Finder ikke hele beløbet anvendelse på denne måde, fordeles resten mellem  

 de i § 1, nr. 8, nævnte dansk-færøske og dansk-islandske fonds med halvdelen  

 til hver. 

5) Et beløb af 3,5 mill. kr. anvendes til forøgelse af den under den  

 danske afdeling af fondet for dansk-norsk samarbejde henlagte kapital. 
6) Et beløb af 7,5 mill. kr. anvendes til oprettelse af et dansk-svensk  

 fond med det formål at bidrage til øget forståelse og samarbejde mellem  

 Sverige og Danmark på kulturelle og andre områder. 
7) Et beløb af 2,5 mill. kr. anvendes til oprettelse af et dansk-finsk  

 fond med det formål at bidrage til øget forståelse og samarbejde mellem  

 Finland og Danmark på kulturelle og andre områder. 
8) Den øvrige del af det nævnte overskud anvendes til forøgelse af den  

 under dansk-færøsk kulturfond henlagte kapital og til oprettelse af et  

 dansk-islandsk kulturfond med det formål at bidrage til øget forståelse og  

 samarbejde mellem Island og Danmark på kulturelle og andre områder. 

Det under 8) anførte beløb fordeles mellem de nævnte fonds med halvdelen  

 til hver af de to fonds. 



     § 2  
Statsministeren fastsætter for de i § 1, nr. 6, 7 og 8, nævnte  

 dansk-svenske, dansk-finske og dansk-islandske fonds de nærmere regler om  

 bestyrelse og virksomhed samt om tilsynet med de nævnte fonds. 



 Givet på Christiansborg slot, den 5.  

 juni 1959.  


Under Vor Kongelige Hånd og Segl. 


FREDERIK R. ------------ 

    H. C. Hansen 

Officielle noter
Ingen 
