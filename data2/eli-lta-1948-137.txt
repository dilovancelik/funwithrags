
Lov om Færøernes Hjemmestyre (* 1) 

Vi Frederik den Niende, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gør vitterligt: I Erkendelse af den Særstilling, som  

 Færøerne i national, historisk og geografisk Henseende indtager indenfor  

 Riget, har Rigsdagen i Overensstemmelse med Vedtagelse i Færøernes Lagting  

 vedtaget og Vi ved Vort Samtykke stadfæstet følgende Lov om Færøernes  

 forfatningsmæssige Stilling i Riget: 



 § 1.  Færøerne udgør inden for denne Lovs Rammer et  

 selvstyrende Folkesamfund i det danske Rige. I Henhold hertil overtager det  

 færøske Folk ved sin folkevalgte Repræsentation, Lagtinget, og en af dette  

 oprettet Forvaltning, Landsstyret, inden for Rigsenheden Ordningen og  

 Styrelsen af færøske Særanliggender som angivet i denne Lov. 



 § 2.  De paa den som Bilag til denne Lov vedføjede  

 Liste under A. Opførte Sager og Sagomraader betragtes principielt som færøske  

 Særanliggender. Det færøske Hjemmestyre (de i § 1, Pkt. 2, nævnte Organer)  

 kan bestemme, at alle disse Sager og Sagomraader eller nogle af dem straks  

 skal overgaa til Hjemmestyret med den Følge, at dette overtager de dermed  

 forbundne Udgifter. Med den samme Følge kan Hjemmestyret paa et senere  

 Tidspunkt bestemme, at Sager og Sagomraader paa Listen, der ikke straks  

 overtages, skal overgaa til Hjemmestyret. Paa tilsvarende Maade er  

 Hjemmestyret forpligtet til at overtage Sager og Sagomraader, der er opført  

 paa Listen, naar det ønskes af Rigsmyndighederne. 



 § 3.  For de paa Listen under B. opførte Sagomraaders  

 Vedkommende afgøres det ved nærmere Forhandling, om og i hvilket Omfang disse  

 Spørgsmaal kan henføres til færøske Særanliggender. 



 § 4.  For de Omraader, der henhører under  

 Hjemmestyret, har dette den lovgivende og administrative Myndighed. De af  

 Lagtinget vedtagne og af Landsstyrets Formand stadfæstede Love benævnes  

 Lagtingslove. 



 § 5.  De færøske Myndigheders Kompetence er undergivet  

 den Begrænsning, der følger af de til enhver Tid bestaaende traktatmæssige og  

 andre internationale Rettigheder og Forpligtelser. 
Rigsmyndighederne har Afgørelsen i Spørgsmaal, der angaar Rigets Forhold  

 til Udlandet. 



 § 6.  Anliggender, der ikke i Medfør af denne Lov  

 henhører under det færøske Hjemmestyre, varetages som Rigets  

 Fællesanliggender af Rigsmyndighederne. 
Tvivlsspørgsmaal om det færøske Hjemmestyres Kompetence i Forhold til  

 Rigsmyndighederne forelægges for et Nævn, bestaaende af to af Regeringen og  

 to af Landsstyret valgte Medlemmer samt tre af Højesterets Præsident udpegede  

 Højesteretsdommere, af hvilke den ene udpeges som Formand. Er der Enighed  

 mellem de fire af Regeringen og Landsstyret valgte Medlemmer, er Sagen hermed  

 endeligt afgjort. I modsat Fald afgøres Sagen af de tre Højesteretsdommere.  


Statsministeren kan suspendere en Beslutning, som er forelagt for Nævnet,  

 indtil dettes Afgørelse foreligger. 



 § 7.  For at sikre, at Lagtinget i videst muligt  

 Omfang faar Indflydelse paa Udformningen af særlige Bestemmelser for Færøerne  

 i Love, der gives af Rigets Myndigheder, skal Regeringsforslag indeholdende  

 Bestemmelser, der udelukkende vedrører Færøerne, forelægges det færøske  

 Hjemmestyre til Betænkning, forinden de fremsættes for Rigsdagen. I øvrigt  

 skal Rigslove, der vedrører lokale færøske Forhold, forelægges det færøske  

 Hjemmestyre til Betænkning, forinden de sættes i Kraft paa Øerne. Der kan i  

 det enkelte Tilfælde sættes en Frist, inden hvis Udløb Hjemmestyrets  

 Betænkning skal foreligge. Har den i dette Stykke omtalte Forelæggelse paa  

 Grund af tvingende Omstændigheder ikke kunnet finde Sted, skal Loven snarest  

 tilstilles Hjemmestyret til Udtalelse. 
Paa tilsvarende Maade forholdes der med Traktater og andre internationale  

 Overenskomster, der kræver Rigsdagens Samtykke, og som berører særlige  

 færøske Interesser. 



 § 8.  Naar det færøske Hjemmestyre maatte udtale Ønske  

 derom, ansættes der efter Forhandling med Landsstyret i Udenrigsministeriet  

 en i færøske Forhold særlig sagkyndig til Bistand for Ministeriet ved  

 Behandlingen af Sager vedrørende Færøernes særlige Erhvervsinteresser.  

 Omkostningerne herved afholdes af Statskassen. 
Naar det færøske Hjemmestyre maatte udtale Ønske derom, ansættes der efter  

 Forhandling med Landsstyret ved de danske Repræsentationer i de Lande, hvor  

 Færøerne har særlige Erhvervsinteresser, Medarbejdere til særlig Varetagelse  

 af disse Interesser. Omkostningerne herved afholdes af Færøerne. 
Efter Samraad med det færøske Hjemmestyre gives der i de enkelte Tilfælde  

 dette Adgang til at gøre Færøernes særlige Interesser gældende ved  

 Forhandlinger med Udlandet om Handels- og Fiskeriaftaler. 
Hvor det drejer sig om specielle færøske Sager, kan Udenrigsministeren,  

 hvis det ikke skønnes uforeneligt med Rigets Interesser, bemyndige  

 Hjemmestyrets Repræsentanter til efter derom fremsat Ønske direkte at føre  

 Forhandlinger under Medvirken af Udenrigstjenesten. 



 § 9.  Efter Forhandling træffes der Aftale om, i  

 hvilke Tilfælde og i hvilket Omfang det er muligt inden for Omraader, der  

 henhører under Fællesanliggender, at overlade det færøske Hjemmestyre at give  

 de nærmere Bestemmelser for de særlige færøske Forhold og overtage  

 Administrationen af det pågældende Omraade. 



 § 10.  I et paa Færøerne for en Færing udstedt Pas og  

 Nationalitetsbevis indføjes: »Føroyingur« og »Føroyar«  

 efter Ordene »Dansk« og »Danmark«. Som Færing anses den,  

 der har dansk Statsborgerret og er hjemmehørende paa Færøerne. 
Valgret og Valgbarhed til Organer, der henhører under det færøske  

 Hjemmestyre, kan gøres afhængig af, at vedkommende er Færing. I øvrigt kan  

 der ikke i Lovgivning eller Forvaltning gøres Forskel paa Færinger og andre  

 danske Statsborgere. 



 § 11.  Færøsk anerkendes som Hovedsproget, men Dansk  

 skal læres godt og omhyggeligt, og Dansk kan lige saa vel som Færøsk anvendes  

 i offentlige Forhold. 
Ved Forelæggelse af Appelsager skal der medfølge dansk Oversættelse af  

 alle Akter paa Færøsk. 



 § 12.  Der anerkendes et særligt færøsk Flag.  

 Rigsmyndighederne anvender paa Færøerne Dannebrog, ogsaa for Skibenes  

 Vedkommende. Der skal være Ret for private - saavel Personer som Selskaber,  

 Foreninger og Institutioner - til paa Land at anvende Rigsflaget. I øvrigt er  

 Bestemmelserne om det færøske Flags Anvendelse paa Færøerne og paa Skibe, der  

 er indregistreret paa Færøerne, et Særanliggende. 



 § 13.  Alle nu paa Færøerne gældende Bestemmelser, der  

 ikke strider mod denne Lov, forbliver i Kraft, indtil de ændres eller ophæves  

 af rette Myndighed. 



 § 14.  Færøerne er paa Rigsdagen repræsenteret ved  

 mindst 2 Medlemmer. Saa længe Rigsdagen er delt i de nuværende 2 Ting, er  

 Færøerne repræsenteret ved 1 Medlem i Landstinget, jfr. Grundlovens § 36, og  

 2 Medlemmer i Folketinget. 



 § 15.  Embedet som Amtmand over Færøerne nedlægges.  


I Stedet oprettes en Stilling som Rigsombudsmand. Rigsombudsmanden er  

 Rigets øverste Repræsentant paa Færøerne og Leder af Rigets Administration  

 paa Øerne. Han har i Embeds Medfør Adgang til Lagtinget og til at deltage i  

 Forhandlinger om alle Fællesanliggender, dog uden Stemmeret. Meddelelse om  

 Beslutninger i Lagtinget eller Landsstyret skal straks gives ham, ligesom der  

 straks skal tilstilles ham Eksemplarer af Lagtingslove og andre af det  

 færøske Hjemmestyre udfærdigede Bestemmelser. 
Rigsombudsmanden indtræder med de af denne Lov følgende Ændringer i  

 Amtsmandens Funktioner, indtil Nyordning af det paagældende Omraade finder  

 Sted. 



 § 16.  Denne Lov træder i Kraft den 1. April 1948.  


 Færøske Særanliggender. 
 Liste A. 
Følgende Omraader betegnes som Særanliggender, saaledes at de straks  

 overgaar til det færøske Selvstyre eller senere overføres til dette efter  

 Begæring fra Lagtinget eller Regeringen. 

 1. Færøernes egen Styrelsesordning inden for de ved  

 Nyordningen angivne Rammer. 
Herunder falder - inden for de nævnte Rammer - Bestemmelser om Lagtinget,  

 Lov om Valg til dette, det administrative Styre, Lagtingslovenes Tilblivelse,  

 Vedtagelse og Stadfæstelse og deres Bekendtgørelse, egne Tjenestemænds  

 Ansættelse, Afskedigelse, Tjenestevilkaar, Lønning og Pensionering. 
 2. Kommunale Forhold. 
Herunder falder Kommunernes Styre, Tilsynet med dem, kommunale Skatter.  


 3. Bygnings- og Brandvæsen, Byplaner, Boligspørgsmaal,  

 Lejespørgsmaal, Folkeregister. 
 4. Sundhedsvæsen, Lægevæsen, Jordemodervæsen,  

 Hospitalsvæsen, Apotekervæsen. 
Herunder falder Embedslægerne, Kvaksalverlovgivning, Bekæmpelse af  

 Tuberkulose og andre smitsomme Sygdomme, Sindssygevæsenet, Vaccination. 
 5. Den offentlige Forsorg. 
Særforsorg. 
Folkeforsikring. 
Lovpligtig Ulykkesforsikring. 
Arbejdere, Arbejdsforhold, Lærlinge, Medhjælpere, Ferie. 
 6. Direkte og indirekte Skatter. 
Herunder falder ogsaa Stempelafgift, Afgift af Totalisatorspil, Afgift af  

 særligt færøsk Lotteri, medens Afgifter for Ekspedition, som Skifteafgifter,  

 Retssportler, Tinglysningsafgifter tilfalder den, der bekoster vedkommende  

 Institution. 
 7. Bevillingsret og i det hele Dispositionsret over  

 alle egne Indtægter. 
Ordningen af Regnskabsføring, Revision og Decision med Hensyn til egne  

 Indtægter og Udgifter. 
 8. Godkendelse af Havneafgifter. 
 9. Skolevæsenet. 
Herunder falder baade Folkeskolen, Eksamensskoler og Kursus,  

 Læreruddannelse, Folkehøjskoler, Efterskoler, Ungdoms- og Aftenskoler,  

 Husholdningsskoler og Fagskoler som Handelsskoler, tekniske Skoler,  

 Navigationsskoler o. s. v. 
 10. Arkiver, Biblioteker, Museer. 
Herfra undtages Statens Arkivsager, Forbehold tages om Pligtaflevering til  

 Det kgl. Bibliotek. 
 11. Bygningsfredning, Naturfredning. 
 12. Havne, Kystsikring, Kanaler, Vandkraftanlæg,  

 Trafikvæsen, herunder Veje, Jernbaner, Sporveje, Færgevæsen, Omnibus- og  

 Fragtkørsel. 
Motor- og Færdselsforhold. 
Stedligt Post- og Telegraf- og Telefonvæsen. 
Elektriske Anlæg. 
 13. Landbo- og Landvæsensforhold. 
Herunder almindelig Landbolovgivning, Fæste, Forpagtning, Udstykning,  

 Udskiftning, Husmandsbrug, Planteavlen, Husdyravlen, Havebrug, Landbrugets  

 Bierhverv, Grundforbedring, Skovvæsen. 
Veterinærvæsenet. 
Bekæmpelse af Skadedyr. 
Husdyr, Voldgift, Dyreværn, Hundelov. 
Jagt og Fredning af Dyr paa Territoriet. 
Fiskeri og Fredning af Fisk paa Territoriet. 
Matrikulsvæsen. 
 14. Teater- og Biografbevillinger, Forlystelser. 
Indsamlinger og Bortlodninger. 
Strandinger. 
Hittegods. 
Giftstoffer, eksplosive Stoffer, Vaaben. 
 15. Forsynings- og Produktions- og  

 Fordelingsspørgsmaal. 
Priskontrol, Maksimalpriser. 
Rationeringer, Rabat- og Tilskudsordninger. 
Tantieme- og Udbyttebegrænsning. 
Omløben med Varer. 
Regler om stærke Drikke. 
Regler om Lukketid. 
Beværtning og Gæstgiveri. 
Næringsvæsenet. 
Handels- og Foreningsregistre. 
Skibsregistrering. 
Mæglere, Translatører, Dispachører, Vejere, Maalere. 
Revisorer. 
Oplagshuse. 
Kommission, Agentur, Handelsrejsende. 
Agentur for udenlandske Firmaer. 
Bogføringsvæsenet. 
Kreditforeninger o. lign., stedlig Forsikringsvirksomhed. 
 16. Stedligt Overformynderi. 
Tinglysning. 
Turistvæsen. 
Ekspropriation til Særformaal. 
Bestemmelser om Fremstilling af Tryksager. 
Specielle Bestemmelser om særlig Tidsregning. 
Borgerlige Ombud. 
Ligeret for Mænd og Kvinder. 
 Liste B. 
Følgende Omraader gøres til Genstand for yderligere Forhandling, før der  

 tages endelig Stilling til, om og i hvilket Omfang de kan anerkendes som  

 Særanliggender: 
 1. Folkekirken. 
Herunder falder hele den kirkelige Ordning, Ritualerne, Kirkens  

 Tjenestemænd, deres Løn og Pension, Kirker, Kirkegaarde, Udtrædelse og  

 Indtrædelse i Folkekirken, Menighedsraad, Valgmenigheder, Sognebaandsløsning.  


De fra Folkekirken afvigende Trossamfund, Helligdagslovgivningen. 
 2. Politiet. 
 3. Raastoffer i Undergrunden. 
Radio. 
Luftfart. 
 4. Jordfonden. 
 5. Import- og Eksportkontrol. 
Hvorefter alle vedkommende sig have at rette. 

 Givet paa Christiansborg, den 23. Marts  

 1948.  
Under Vor Kongelige Haand og Segl. 
 FREDERIK R. 
(L.S.) 
 Hans Hedtoft. 

Officielle noter
(* 1) Udfærdiget gennem Statsministeriet. Se Rigsdagstidenden for 1947-48:  

 Folket. Tid. Sp. 3020, 3087, 3313, 3343; Landst. Tid. Sp. 824, 845, 868;  

 Till. A. Sp. 4587; Till. C. Sp. 1187, 1311. 
