Lov om Forlægning af Hillerød-Frederiksværk Jernbane paa Strækningen mellem Hillerød og Skævinge1)
Vi Christian den Tiende, af Guds Naade Konge til Danmark og Island, de Venders og Goters, Hertug til Slesvig, Holsten, Stormarn, Ditmarsken, Lauenborg og Oldenborg, Gøre vitterligt:
Rigsdagen har vedtaget og Vi ved Vort Samtykke stadfæstet følgende Lov:
§ 1. Ministeren for offentlige Arbejder bemyndiges til vederlagsfrit at stille til Raadighed for Hillerød-Frederiksværk Jernbaneselskab til Anvendelse ved en Forlægning på Strækningen fra Hillerød til Skævinge af Jernbanen fra Hillerød til Frederiksværk de til Anlægget af den i Lov Nr. 156 af 27. Maj 1908 § 1 t ommeldte Statsbane fra Næstved til Hillerød erhvervede Arealer med den derpaa anlagte Baneunderbygning m.v., for saa vidt angaar Strækningen fra Hillerød Statsbanestation til og med den i Nørre Herlev beliggende Viadukt for Landevejen Hillerød-Lynge-Farum, samt at meddele nævnte Selskab Tilladelse til om fornødent ved Ekspropriation efter Reglerne i Forordning af 5. Marts 1845, jfr. Lov Nr. 6 af 10. Januar 1928, at erhverve de Arealer m.v., der ud over de ovennævnte udkræves i Anledning af den i nærværende Paragraf omhandlede Jernbaneforlægning.
§ 2. Saa længe de i Henhold til denne Lov for Hillerød-Frederiksværk Jernbane erhvervede eller af Ministeren for offentlige Arbejder til Raadighed stillede Grunde anvendes til Baneanlægget eller forbeholdes en senere Udvidelse deraf, fritages de for alle Skatter og Afgifter. De paa Grundene til Anlæggets Brug opførte Bygninger saavel i Købstad som paa Landet fritages indtil videre for alle Skatter og Afgifter til Staten.
Stk. 2. De i Anledning af eller Forbindelse med ovennævnte Baneforlægning udfærdigede Dokumenter, Udskrifter, Attester m.v. fritages for Stempel- og Tinglysningsafgifter samt alle andre Afgifter til det offentlige.
Stk. 3. Hvorefter alle vedkommende sig have at rette.Givet på Amalienborg, den 16. juli 1942Under Vor Kongelige Hånd og SeglChristian R.(L.S.)/ Gunnar LarsenOfficielle noter1) Udfærdiget gennem Ministeriet for offentlige Arbejder. Se Rigsdagstidenden for 1941-42: Folket. Tid. Sp. 2018, 2030, 2039, 2052; Landst. Tid. Sp. 954, 1015, 1051; Till. A. Sp. 5419; Till. C. Sp. 1357, 2141.