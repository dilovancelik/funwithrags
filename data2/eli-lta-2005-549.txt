
  

 Lov  

 om midlertidig binding af kommunernes og  

  

 amtskommunernes overskudslikviditet  


  

    


  

 VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:  



  § 1.  

  

 Hver kommune og amtskommune deponerer i perioden fra den 1. oktober 2005 til  

 den 1. januar 2007 et beløb, der svarer til 60 pct. af den del af kommunens  

 eller amtskommunens likviditet ved udgangen af regnskabsåret 2004, der  

 overstiger 2,9 pct. af kommunens eller amtskommunens budgetterede  

 bruttodrifts-  

 og -anlægsudgifter for budgetåret 2005.  



  

 Stk. 2.  

  

 Kommuner,  

 der for 2005 har budgetteret med et overskud for forsyningsvirksomhederne  

 under  

 et, skal i perioden fra den 1. oktober 2005 til den 1. januar 2007 deponere  

 et  

 beløb svarende til overskuddet, jf. dog stk. 5.  



  

 Stk. 3.  

  

 Kommunen  

 eller amtskommunen skal senest den 1. oktober 2005 indsætte det beløb,  

 kommunen  

 eller amtskommunen i henhold til stk. 1 og 2 skal deponere, på en  

 særskilt  

 konto i et pengeinstitut eller deponere obligationer med en kursværdi  

 svarende  

 hertil i et pengeinstitut, et realkreditinstitut eller i KommuneKredit.  



  

 Stk. 4.  

  

 Indenrigs-  

 og sundhedsministeren opgør de beløb, den enkelte kommune og amtskommune skal  

 deponere. Indenrigs- og sundhedsministeren fastsætter regler om beløbenes  

 beregning og deponering.  



  

 Stk. 5.  

  

 Såfremt en  

 kommune for 2006 budgetterer med et underskud for forsyningsvirksomhederne  

 under et, kan deponeret likviditet i henhold til stk. 2 frigives i løbet  

 af 2006. Indenrigs- og sundhedsministeren fastsætter regler for frigivelsen  

 af  

 de deponerede midler efter stk. 2.  



  

 Stk. 6.  

  

 Indenrigs-  

 og sundhedsministeren kan i særlige tilfælde dispensere fra kravet om  

 deponering  

 efter stk. 1 og 2.  




  § 2.  

  

 Loven træder i kraft dagen efter bekendtgørelsen i Lovtidende.  




  § 3.  

  

 I  

 lov om kommunal udligning og generelle tilskud til kommuner og amtskommuner,  

 jf. lovbekendtgørelse nr. 719 af 13. august 2003, som ændret ved § 1 i  

 lov  

 nr. 293 af 27. april 2005 og lov nr. 296 af 27. april 2005, foretages  

 følgende  

 ændringer:  



  

 1.  

  

 I  

  

 § 19, stk. 2,  

  

 indsættes efter 2.  

 pkt.:  


  

 »For tilskudsåret 2006 forhøjes tilskudsrammen med 150 mio. kr.«  



  

 2.  

  

 Efter  

 § 33 a indsættes:  




  »§ 33 b.  

  

 For de kommuner, hvor kommunalbestyrelsen i medfør af § 7 i lov om  

 kommunal indkomstskat har anvendt sit eget skøn over udskrivningsgrundlaget  

 for  

 budgetåret 2005, foretages der i 2005 en foreløbig efterregulering af  

 udligningen af beskatningsgrundlag for tilskudsåret 2005.  



  

 Stk. 2.  

  

 Efterreguleringen efter stk. 1 opgøres som forskellen mellem de  

 foreløbigt  

 opgjorte udligningsbeløb for 2005 efter §§ 2-4 og 18 og en fornyet  

 beregning af disse udligningsbeløb, hvor det skønnede indbyggertal pr. 1.  

 januar 2005 erstattes med det faktisk opgjorte indbyggertal pr. 1. januar  

 2005.  

 Efterreguleringen afregnes med kommunerne med en tredjedel i hver af  

 månederne  

 oktober, november og december 2005.  




  § 33 c.  

  

 Indenrigs- og sundhedsministeren kan bestemme, at der for de kommuner, hvor  

 kommunalbestyrelsen i medfør af § 7 i lov om kommunal indkomstskat  

 anvender sit eget skøn over udskrivningsgrundlaget for budgetåret 2006,  

 foretages en foreløbig efterregulering af udligningen af beskatningsgrundlag  

 i  

 2006 for tilskudsåret 2006.  



  

 Stk. 2.  

  

 Efterreguleringen efter stk. 1 opgøres som forskellen mellem de  

 foreløbigt  

 opgjorte udligningsbeløb for 2006 efter §§ 2-4 og 18 og en fornyet  

 beregning af disse udligningsbeløb, hvor det skønnede indbyggertal pr. 1.  

 januar 2006 erstattes med det faktisk opgjorte indbyggertal pr. 1. januar  

 2006.  

 Efterreguleringen afregnes med kommunerne med en tredjedel i hver af  

 månederne  

 oktober, november og december 2006.«  




  § 4.  

  

 I  

 lov om kommunal indkomstskat, jf. lovbekendtgørelse nr. 199 af 24. marts  

 2003,  

 som ændret ved § 6 i lov nr. 1386 af 20. december 2004, lov nr. 1430 af  

 22. december 2004 og § 22 i lov nr. 386 af 27. maj 2005, foretages  

 følgende ændringer:  



  

 1.  

  

 Efter  

 § 6 indsættes:  




  »§ 6 a.  

  

 For budgetåret 2006 fastsættes den enkelte kommunes udskrivningsprocent efter  

 bestemmelserne i stk. 2 og 3 uanset bestemmelsen i § 6.  



  

 Stk. 2.  

  

 For de  

 kommuner, der for budgetåret 2007 ikke indgår i en kommunesammenlægning, kan  

 udskrivningsprocenten for 2006 højst fastsættes til det samme som for 2005.  



  

 Stk. 3.  

  

 For de  

 kommuner, der fra og med budgetåret 2007 indgår i en kommunesammenlægning,  

 fastsættes udskrivningsprocenten i de enkelte kommuner for 2006 til  


  

 1)  

 	  

 den samme som for  

 2005 eller  


  

 2)  

 	  

 en procent, som de  

 kommuner, der indgår i sammenlægningen, har aftalt indbyrdes. Det er en  

 forudsætning, at det samlede indkomstskatteprovenu for de kommuner, der  

 indgår  

 i den pågældende kommunesammenlægning, skal svare til provenuet ved uændrede  

 udskrivningsprocenter i forhold til 2005. Den pågældende aftale skal  

 godkendes  

 af Indenrigs- og Sundhedsministeriet. Kommunerne skal indsende ansøgning  

 herom  

 til Indenrigs- og Sundhedsministeriet senest den 1. september 2005.«  



  

 2.  

  

 Efter  

 § 7 indsættes:  




  »§ 7 a.  

  

 For budgetåret 2006 kan kommunalbestyrelsens eget skøn over kommunens  

 udskrivningsgrundlag, jf. § 7, stk. 1, højst udgøre et af  

 indenrigs-  

 og sundhedsministeren fastsat beløb.  



  

 Stk. 2.  

  

 Det højeste  

 beløb for den enkelte kommunes budgetterede udskrivningsgrundlag for 2006,  

 jf.  

 stk. 1, beregnes som en procentvis fremskrivning af kommunens faktisk  

 opgjorte udskrivningsgrundlag for 2003 opgjort på grundlag af de oplysninger,  

 der foreligger pr. 1. maj 2005.  



  

 Stk. 3.  

  

 For de  

 kommuner, hvor væksten i kommunens udskrivningsgrundlag opgjort eksklusive  

 aktieindkomster i perioden 2000-2003 har været lavere end landsgennemsnittet,  

 anvendes den fremskrivningsprocent for udskrivningsgrundlaget, der fastsættes  

 i  

 henhold til § 7, stk. 2.  



  

 Stk. 4.  

  

 For de  

 kommuner, hvor væksten i kommunens udskrivningsgrundlag opgjort eksklusive  

 aktieindkomster i perioden 2000-2003 har været højere end landsgennemsnittet,  

 anvendes den fremskrivningsprocent for udskrivningsgrundlaget, der fastsættes  

 i  

 henhold til § 7, stk. 2, forhøjet med et tillæg. Tillægget opgøres  

 som det antal procentpoint, som væksten i kommunens udskrivningsgrundlag  

 opgjort eksklusive aktieindkomster i perioden 2000-2003 overstiger  

 landsgennemsnittet med.«  




  § 5.  

  

 I  

 lov om beskatning til kommunerne af faste ejendomme, jf. lovbekendtgørelse  

 nr.  

 783 af 1. september 2003, som ændret senest ved § 1 i lov nr. 1433 af  

 22.  

 december 2004, foretages følgende ændringer:  



  

 1.  

  

 Efter  

 § 2 indsættes:  




  »§ 3.  

  

 For budgetåret 2006 fastsættes den enkelte kommunes grundskyldpromille efter  

 bestemmelserne i stk. 2 og 3 uanset bestemmelsen i § 2,  

 stk. 1.  



  

 Stk. 2.  

  

 For de  

 kommuner, der for budgetåret 2007 ikke indgår i en kommunesammenlægning, kan  

 grundskyldpromillen for 2006 højst fastsættes til det samme som for 2005.  



  

 Stk. 3.  

  

 For de  

 kommuner, der fra og med budgetåret 2007 indgår i en kommunesammenlægning,  

 fastsættes grundskyldpromillen i de enkelte kommuner for 2006 til  


  

 1)  

 	  

 den samme som for  

 2005 eller  


  

 2)  

 	  

 en promille, som de  

 kommuner, der indgår i sammenlægningen, har aftalt indbyrdes. Det er en  

 forudsætning, at det samlede grundskyldprovenu for de kommuner, der indgår i  

 den pågældende kommunesammenlægning, skal svare til provenuet ved uændrede  

 grundskyldpromiller i forhold til 2005. Den pågældende aftale skal godkendes  

 af  

 Indenrigs- og Sundhedsministeriet. Kommunerne skal indsende ansøgning herom  

 til  

 Indenrigs- og Sundhedsministeriet senest den 1. september 2005.«  



  

 2.  

  

 Efter  

 § 23 C indsættes:  




  »§ 24.  

  

 For budgetåret 2006 fastsættes den enkelte kommunes promiller for  

 dækningsafgift  

 efter bestemmelserne i stk. 2 og 3 uanset bestemmelserne i §§ 23 og  

 23 A.  



  

 Stk. 2.  

  

 For de  

 kommuner, der for budgetåret 2007 ikke indgår i en kommunesammenlægning, kan  

 promillerne for dækningsafgift for 2006 højst fastsættes til det samme som  

 for  

 2005.  



  

 Stk. 3.  

  

 For de  

 kommuner, der fra og med budgetåret 2007 indgår i en kommunesammenlægning,  

 fastsættes promillerne for dækningsafgift i de enkelte kommuner for 2006 til  


  

 1)  

 	  

 de samme som for 2005  

 eller  


  

 2)  

 	  

 de promiller for  

 dækningsafgift, som de kommuner, der indgår i sammenlægningen, har aftalt  

 indbyrdes. Det er en forudsætning, at det samlede provenu af dækningsafgift  

 for  

 de kommuner, der indgår i den pågældende kommunesammenlægning, skal svare til  

 provenuet ved uændrede promiller for dækningsafgift i forhold til 2005. Den  

 pågældende aftale skal godkendes af Indenrigs- og Sundhedsministeriet.  

 Kommunerne skal indsende ansøgning herom til Indenrigs- og  

 Sundhedsministeriet  

 senest den 1. september 2005.«  



  

 Stk. 4.  

  

 For  

 budgetåret 2006 fastsættes den enkelte amtskommunes promiller for  

 dækningsafgift til det samme som for 2005 uanset bestemmelserne i § 23.«  




  § 6.  

  

 I  

 lov om amtskommunal indkomstskat, jf. lovbekendtgørelse nr. 272 af 14. april  

 2003, foretages følgende ændringer:  



  

 1.  


  

 § 9  

  

 affattes således:  




  »§ 9.  

  

 For budgetåret 2006 fastsættes den enkelte amtskommunes udskrivningsprocent  

 til  

 det samme som for 2005.«  



  

 2.  

  

 Efter  

 § 10 indsættes:  




  »§ 10 a.  

  

 For budgetåret 2006 skal det enkelte amtsråd anvende det af indenrigs- og  

 sundhedsministeren udmeldte skøn over udskrivningsgrundlag og skøn over  

 ejendomsværdiskat uanset bestemmelsen i § 10, jf. § 7, stk. 1,  

 i  

 lov om kommunal indkomstskat.«  




  § 7.  

  

 Loven gælder ikke for Færøerne og Grønland.  





Givet på Amalienborg, den 24. juni  

 2005
Under Vor Kongelige Hånd og Segl
MARGRETHE R.
/Lars Løkke Rasmussen


