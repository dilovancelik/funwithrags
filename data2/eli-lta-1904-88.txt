
Lov om det lollandske Digelag (* 1) 

VI CHRISTIAN DEN NIENDE, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg,  Gøre vitterligt: Rigsdagen har vedtaget og Vi  

 ved Vort Samtykke stadfæstet følgende Lov: 

Finansministeren bemyndiges til paa de i § 2 angivne Betingelser 
 at eftergive den det lollandske Digelag paahvilende Gæld til  

 Statskassen; 
 at afstaa til det lollandske Digelag den Statskassen tilhørende  

 Andel af Ejendomsretten over Rødby Fjord og Nakskov Indrefjord samt Statens  

 Andel i den endnu udestaaende Del af Købesummen for det afhændede Areal af  

 Nakskov Indrefjord; 
 at tilskyde et kontant Beløb af 200,000 Kr. af Statskassen til  

 Dannelse af en Reservefond for det lollandske Digelag. 


 § 2  
De i § 1 paaberaabte Betingelser ere følgende: 
 1. Maribo Amtsrepartitionsfond skal samtidig med Statskassen til  

 det lollandske Digelag afstaa sin Andel i Ejendomsretten over Rødby Fjord og  

 Nakskov Indrefjord samt sin Andel i den endnu udestaaende Del af Købesummen  

 for det afhændede Areal af Nakskov Indrefjord. 
 2. De oprindelige fra Gaver fra Centralkomiteen hidrørende tvende  

 Fonds til Fordel for enkelte Digeinteressenter ville være at overføre til  

 Digelaget, dog med Forpligtelse for dette til indtil December 1907 at lade  

 Ligningen af Digeskatten foregaa paa samme Maade som hidtil i Henseende til  

 de disse Interessenter indrømmede Lempelser, ligesom et allerede i Digelagets  

 Kasse indgaaet ubetydeligt Beløb, hidrørende fra en visse Brugere tidligere  

 indrømmet, men nu bortfalden lignende Lempelse, skal forblive i Kassen. 
 3. Den Reservefond, som tilvejebringes ved det af Statskassen i  

 Henhold til § 1 ydede kontante Tilskud af 200,000 Kr., vil være at forøge med  

 de af Fonden flydende Renter og med det Overskud, som maatte fremkomme paa  

 Digelagets aarlige Regnskaber. Saafremt Reservefondens Kapital maatte blive  

 medbragt under sin oprindelige Størrelse (200,000 Kr.), er Maribo  

 Amtsrepartitionsfond forpligtet til ved kontant Tilskud at dække det  

 manglende Beløb, dog at det ikke kan kræves, at Amtsrepartitionsfondens  

 herved fremkommende Tilgodehavende til nogen Tid skal overstige 200,000 Kr.  

 Tilskuddet forrentes ikke, men tilbagebetales ved Hjælp af Reservefondens  

 aarlige Renter og eventuelle Overskud fra Digelagets Aarsregnskaber. De  

 nærmere Regler for Bestyrelsen af Reservefonden og for dens Virksomhed  

 fastsættes i en af Maribo Amtsraad vedtagen og af Finansministeren stadfæstet  

 Vedtægt. 
 4. Den Digeinteressenterne til Digernes Vedligeholdelse  

 paahvilende aarlige Digeskat vil være at fastsætte til 18 Øre pr. Enhed; dog  

 skal Finansministeren, naar Reservefonden har naaet en Størrelse af 1 Million  

 Kroner, være bemyndiget til paa Amtsraadets Indstilling at foretage en  

 Nedsættelse af Digeskatten. Naar Reservefonden har naaet en Størrelse af  

 500,000 Kr., bliver det af Lovgivningsmagten at afgøre, hvorvidt der skal  

 foretages nogen Ændring i disse Bestemmelser. 
 5. Mindst 2/5 af Digebestyrelsens Medlemmer vælges fremtidig at  

 Digeskatyderne. 
Hvorefter alle vedkommende sig have at rette. 


 Givet paa Amalienborg, den 22de April  

 1904.  
Under Vor Kongelige Haand og Segl. 
 Christian R. 
(L. S.) 
 C. Hage. 

Officielle noter
(* 1) Udfærdiget gennem Finansministeriet. Se Rigsdagstidenden for 1903-4:  

 Folket. Tid. Sp. 3502-3, 3665-3710, 5295-5323, 5348-49; Landst. Tid. Sp.  

 1228-33, 1259-60,1308-11; Till. A. Sp. 3591-3658; Till. B. Sp. 2023-26; Till.  

 C. Sp. 1865-68, 1911-12. 
