
Lov om Opførelse af et Sindssygehospital og en  

 dertil knyttet Sikringsanstalt paa Sjælland. (* 1) 

VI CHRISTIAN DEN TIENDE, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gøre vitterligt: Rigsdagen har vedtaget og Vi ved  

 Vort Samtykke stadfæstet følgende Lov: 



 § 1  
Til Behandling og Forplejning af sindssyge skal der opføres et Hospital,  

 beliggende i Københavns, Frederiksborg eller Holbæk Amt. 
For saa vidt der ikke ved mindelig Overenkomst paa Vilkaar, som  

 Justitsministeren finder antagelige, kan tilvejebringes det fornødne Areal -  

 ikke over ca. 100 ha - til Hospitalet med Tilliggende, bemyndiges  

 Justitsministeren til at tilvejebringe dette Areal ved Ekspropriation mod  

 fuld Erstatning til vedkommende efter de for Afstaaelse af Ejendom til det  

 offentlige almindelig gældende Regler. 



 § 2  
Til Bygningernes Opførelse og Indretning kan der anvendes et Beløb af  

 indtil 2,190,290 Kr., deraf 600,000 Kr. i Finansaaret 1913-14 og Resten i  

 Finansaaret 1914-15. 



 § 3  
I Forbindelse med Hospitalet, men som en særskilt Anstalt, oprettes en  

 Sikringsanstalt til Optagelse af Personer, om hvem det i Anledning af  

 begaaede Lovovertrædelser enten ved Dom eller ved administrativ Resolution  

 bestemmes, at der bør træffes Sikkerhedsforanstaltninger overfor dem, dog at  

 der i Anstalten kun optages Personer, som af Justitsministeriet i  

 Overensstemmelse med indhentet Erklæring fra Sundhedsstyrelsen skønnes egnede  

 til at optages i denne. 
De nærmere Bestemmelser om Anstaltens Drift og Virkemaade fastsættes ved  

 Regulativ. 



 § 4  
Til Opførelse og Indretning af Bygningerne for Sikringsanstalten kan der  

 anvendes et Beløb af indtil 228,200 Kr., deraf 50,000 Kr. i Finansaaret  

 1913-14 og Resten i Finansaaret 1914-15. 



 § 5  
Hospitalet med Sikringsanstalt ledes af en af Kongen udnævnt Overlæge, der  

 lønnes med 5,500 Kr. aarlig, stigende hvert 3die Aar med 400 Kr. indtil 7,100  

 Kr. Der tillægges ham derhos Embedsbolig og et ved de aarlige Finanslove  

 bestemt Beløb til Rejser m.v. 
For Personalet gælder Pensionslov for Bestillingsmænd m.fl. ved  

 Straffeanstalterne og Statens Sindssygehospitaler af 19. April 1907 og Lov om  

 Ordning af Plejeforholdene paa Statens Sindssygehospitaler ved Aarhus og  

 Vordingborg samt i Viborg og Middelfart af 13. Maj 1911. 
De til Personalets Løn m.v. og til Hospitalets og Anstaltens Drift og  

 Bygningernes Vedligeholdelse m.v. nødvendige Beløb fastsættes ved de aarlige  

 Finanslove eller ved særlig Lov. 



 § 6  
Hospitalet med Anstalten er bestemt til Modtagelse af syge i  

 Overensstemmelse med de i § 2 i Lov om Udgifter ved Sindssygevæsenet og om  

 Oprettelse af en Anstalt for sindssyge i Fyn af 7. Maj 1884 indeholdte  

 Forskrifter og skal kun have een Forplejningsklasse. 
Hvorefter alle vedkommende sig have at rette. 


 Givet paa Amalienborg, den 29de April  

 1913.  
Under Vor Kongelige Haand og Segl. 
CHRISTIAN R. 
(L.S.) 
/Buelow. 

Officielle noter
(* 1) Udfærdiget gennem Justitsminsteteriet. Se Rigsdagstidenden for  

 1911-12: Foket. Tid. Sp. 5879, 6403,8236, 8412, 9534; Landst. Tid. Sp.  

 2343,2343,2394, 2405:Till. A. Sp. 4575; Till. B Sp. 2967, 3669, 3753, 3755;  

 Till. C. Sp. 1715, 2201, 2217, 2221. Se Rigsdagstidenden for 1912-13:Folket.  

 Tid. Sp. 3051, 3213, 3257, 3382; Landst. Tid. Sp. 934, 1662, 1719; Till. A.  

 3515; Till. B. Sp. 1447; Till. C. 163, 955. 
Till. B. Sp. 1447; Till. C. 163, 955. 
