

Lov om Underretsdommernes Befordring paa  

 Embedsrejser.(* 1) 


    VI CHRISTIAN DEN TIENDE, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormark,  

 Ditmarsken, Lauenborg og Oldenborg, GØRE VITTERLIGT: Rigsdagen har vedtaget  

 og Vi ved Vort Samtykke stadfæstet følgende Lov: 



     § 1  
Naar Dommerne ved Underret eller de, der optræder paa deres Vegne,  

 foretager Rejser for at udføre Foged-, Auktions-, Skifte- og  

 Notarialforretninger, paahviler det den, der begærer Forretningen, hvad enten  

 det er en privat Person eller en offentlig Myndighed, at yde passende fri  

 Befordring eller Godtgørelse herfor efter Regler, der nærmere fastsættes af  

 Justitsministeriet. 



     § 2  
Samtidig med denne Lovs Ikrafttræden ophæves § 145 i det almindelige  

 Sportelreglement for Retsplejen og de dermed forbundne Forretninger i Danmark  

 af 22. Marts 1814. 
Hvorefter alle vedkommende sig have at rette. 



 Givet paa Amalienborg, den 1. Maj 1923.  

 


Under Vor Kongelige Haand og Segl. 


CHRISTIAN R. 


(L.S.) 


Svenning Rytter. 

Officielle noter
(* 1) Udfærdiget gennem Justitsministeriet. Se Rigsdagstidenden for  

 1922-23: Landst. Tid. Sp. 104, 130, 215, 226; Folket. Tid. Sp. 2780; Till. A.  

 Sp. 2803; Till. B. Sp. 35, 2727; Till. C. Sp. 71, 1711. 
