

Lov om Det udenrigspolitiske Nævn. 


    VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg,  Gør vitterligt: Folketinget har vedtaget og  

 Vi ved Vort samtykke stadfæstet følgende lov: 



     § 1  
Ved begyndelsen af hvert forketingsår og efter afholdelse af  

 folketingsvalg nedsættes et udenrigspolitisk nævn, bestående af 17 medlemmer,  

 der vælges blandt folketingets medlemmer efter forholdstal. På tilsvarende  

 måde vælges et lige så stort antal stedfortrædere, der indtræder i stedet for  

 medlemmerne, når nogen af disse er forhindret. 
Nævnet vælger formand og næstformand blandt sine medlemmer. 



     § 2  
Forud for enhver beslutning af større udenrigspolitisk rækkevidde rådfører  

 regeringen sig med nævnet, der iøvrigt har til opgave med regeringen at  

 drøfte sager af betydning for landets udenrigspolitik og at modtage  

 oplysninger fra regeringen om udenrigspolitiske forhold. 



     § 3  
Nævnet sammentræder efter indkaldelse af sin formand. Formanden skal  

 sammenkalde nævnet, når 3 af dets medlemmer eller regeringen fremsætter  

 begæring derom. 



     § 4  
I det omfang, som vedkommende minister eller nævnets formand bestemmer, er  

 nævnets medlemmer og andre, der måtte være tilstede under nævnets  

 forhandlinger forpligtede til at bevare tavshed om, hvad de erfarer i nævnet.  

 Ethvert nyt medlem af nævnet afgiver en skriftlig erklæring på tro og love om  

 at ville efterkomme denne forpligtelse. 



     § 5  
Denne lov træder i kraft straks. Samtidig ophæves lov nr. 137 af 13. april  

 1923 om nedsættelse af et udenrigspolitisk nævn. 



 Givet på Christiansborg slot, den 5,  

 marts 1954.  


Under Vor Kongelige Hånd og Segl. 


 Frederik R. 


(L.S.) 


 H.C. Hansen. 

Officielle noter
Ingen 
