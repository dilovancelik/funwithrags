
Lov om omprioritering m.m. af visse almennyttige  

 boligafdelinger og om ændring af lov om realkreditinstitutter og lov om  

 boligbyggeri 

VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov: 



Kapitel 1 

 Omprioritering til indekslån  


 § 1.  Boligministeren kan i ganske særlige tilfælde  

 efter indstilling fra Boligselskabernes Landsbyggefond og med tilslutning fra  

 kommunalbestyrelsen og det långivende realkreditinstitut tillade, at  

 almennyttige boligafdelinger helt eller delvis indfrier realkreditlån, der  

 ikke er indekslån (nominallån), hvortil der er ydet rentesikring i medfør af  

 lov om boligbyggeri, og erstatter disse med indeksregulerede realkreditlån  

 efter § 2. 
 Stk. 2.  Tilladelse efter stk. 1 kan gives til  

 almennyttige boligafdelinger, hvor der på baggrund af en samlet vurdering af  

 den enkelte afdelings forhold er konstateret så væsentlige økonomiske  

 problemer, at disse vil kunne vanskeliggøre afdelingens videreførelse som  

 almennyttigt byggeri. Vurderingen foretages under hensyntagen til forholdene  

 i andre tilsvarende bebyggelser i området, og der lægges herved navnlig vægt  

 på andelen af ledige lejligheder, det opsamlede og løbende driftsunderskud i  

 forhold til bruttolejeindtægten, boligafgiftsniveauet, flyttehyppigheden samt  

 henlæggelsernes omfang i forhold til behovet, herunder for gennemførelse af  

 vedligeholdelses-, udbedrings- og opretningsarbejder samt miljøforbedrende  

 foranstaltninger i den pågældende afdeling. 
 Stk. 3.  Ansøgning om tilladelse til omprioritering skal  

 være in § 2. Realkreditinstitutter kan til afdelinger, der tillades  

 omprioriteret, yde indekslån inden for en samlet ramme på 2 mia kr. efter  

 samme regler, som i henhold til lov om indeksregulerede realkreditlån gælder  

 for lån til opførelse af ejendomme, hvortil der ydes rentebidrag, jfr. dog  

 stk. 3 og 4. 
 Stk. 2.  Omprioritering skal have fundet sted senest ved  

 udgangen af juli måned 1986. Boligministeren kan dog forlænge fristen, hvis  

 der foreligger særlige omstændigheder. 
 Stk. 3.  Indekslån kan ydes med et provenu, der svarer  

 til udgifterne ved hel eller delvis indfrielse af restgælden på  

 realkreditinstituttets indestående nominallån samt eventuel  

 indskudsregulering. Boligministeren kan tillade, at lånet også ydes til  

 dækning af ikke betalte terminsydelser på realkreditinstituttets indestående  

 nominallån med påløbne renter, såfremt ydelserne er forfaldet til betaling  

 inden den 1. januar 1985. Boligministeren kan i særlige tilfælde tillade, at  

 indekslån tillige ydes til dækning af ikke betalte terminsydelser på disse  

 lån med påløbne renter, såfremt ydelserne er forfaldet til betaling efter  

 denne dato, samt til nedsættelse af beboerindskud. 
 Stk. 4.  Omprioritering kan tillades, uanset at de i lov  

 om realkreditinstitutter fastsatte lånegrænser derved overskrides. 
 Stk. 5.  De obligationer, der modsvarer lån efter stk.  

 1, aftages af de udstedende realkreditinstitutter. Boligministeren fastsætter  

 nærmere regler om, til hvilken kurs dette skal ske. 
 Stk. 6.  Boligministeren fastsætter nærmere regler om,  

 hvornår de i stk. 5 nævnte obligationer må afhændes af  

 realkreditinstitutterne. 



 § 3.  Boligministeren kan efter reglerne i §§ 49-51 i  

 lov om boligbyggeri give tilsagn om rentebidrag og statsgaranti for  

 indekslån, der ydes efter § 2. 
 Stk. 2.  Boligministeren kan fastsætte nærmere regler om  

 statsgarantiens udformning efter omprioritering. 



 § 4.  Med virkning fra tidspunktet for en hel eller  

 delvis indfrielse af nominallånet bortfalder en tilsvarende andel af en  

 eventuel driftssikring til afdelingen i henhold til kap. 2 i lov om  

 midlertidig offentlig støtte til almennyttigt boligbyggeri og statsstøttede  

 kollegier. 



 § 5.  Den besparelse, der opnås for den enkelte  

 boligafdeling ved omprioriteringen, anvendes efter boligministerens nærmere  

 bestemmelse til nedbringelse af det opsamlede driftsunderskud, retablering af  

 balanceleje, retablering af henlæggelser til fornyelse af tekniske  

 installationer og hovedistandsættelse, til finansiering af nødvendige  

 udbedrings-, opretnings- og vedligeholdelsesarbejder og til miljøforbedrende  

 foranstaltninger. Hvis det skønnes påkrævet af hensyn til udlejningen af  

 afdelingens boliger, kan besparelsen endvidere anvendes til nedsættelse af  

 boligafgiften samt til nedsættelse af beboerindskud. 




Kapitel 2 

 Indfrielse af nominallån  


 § 6.  Boligministeren kan tillade, at restgælden på  

 indestående nominallån, indfries med obligationer fra andre serier,  

 aldersklasser og rentefodsafdelinger end dem, hvori det oprindelige lån er  

 effektueret. 
 Stk. 2.  Boligministeren kan fastsætte nærmere regler om  

 fremgangsmåden ved indfrielsen, herunder regler for, hvilke obligationer der  

 kan anvendes ved indfrielsen, og til hvilken kurs dette skal ske. 



 § 7.  I sikkerhedsgrundlaget for  

 realkreditinstituttets forpligtelser erstattes pantebreve for lån, der  

 indfries efter § 6, af de obligationer, der er anvendt til indfrielsen, eller  

 som senere træder i stedet for disse. 
 Stk. 2.  Indtægterne fra de obligationer, der anvendes  

 til indfrielse af nominallån efter § 6, eller obligationer, der træder i  

 stedet for disse, skal svare til de indtægter, som instituttet ville have  

 haft på de indfriede lån. 
 Stk. 3.  Med henblik på, at sikkerheden for de  

 cirkulerende obligationer ikke forringes, fastsætter boligministeren regler  

 for 

1) hvilke obligationer der kan indgå i sikkerheden efter stk. 1, 
2) hvorledes obligationerne indgår i sikkerheden, 
3) institutternes administration af obligationerne og 
4) regnskabsaflæggelse. 

 Stk. 4.  Boligministeren yder garanti for, at  

 realkreditinstituttet får de ydelser, herunder reservefonds- og  

 administrationsbidrag, som skulle være betalt af de låntagere, hvis lån er  

 indfriet efter § 6. Garantien omfatter endvidere en forholdsmæssig andel af  

 eventuelle ekstraordinære reservefondsbidrag vedrørende de indfriede lån.  






Kapitel 3 

 Støtte til visse boligafdelinger  


 § 8.  Boligselskabernes Landsbyggefond kan i ganske  

 særlige tilfælde med boligministerens tilladelse yde lån til boligafdelinger,  

 der omprioriteres til indekslån efter reglerne i denne lov. Lån kan ydes til  

 afdelinger med væsentlige økonomiske vanskeligheder uanset omprioriteringen.  

 Lån kan endvidere ydes til afdelinger, der ikke omprioriteres, såfremt disse  

 har væsentlige økonomiske vanskeligheder. 
 Stk. 2.  Lån efter stk. 1 er rentefri. De afdrages, når  

 ejendommens økonomi efter landsbyggefondens skøn tillader det, herunder når  

 ændrede forhold for byggeriet, f.eks. en stigning i det almindelige  

 lejeniveau, taler derfor. Tilbagebetaling skal dog påbegyndes senest 50 år  

 efter ydelsen af lånet. Boligministeren kan forlange, at fonden tager op til  

 overvejelse, om afdragsfriheden skal ophøre. Fondens afgørelse efter 2. pkt.  

 kan ændres af boligministeren. Regler om afdragsvilkår fastsættes af fonden  

 med boligministerens godkendelse. 
 Stk. 3.  Lån efter stk. 1 sikres ved pantebrev, der  

 tinglyses på ejendommen. Fondens panterettigheder skal tjene til sikkerhed  

 for de udbetalte lån fra staten, kommunen og eventuelt hovedstadsrådet, jfr.  

 §§ 10 og 11. Kommunens og hovedstadsrådets lån er sideordnede. Fondens  

 pantebreve kan ikke uden kommunalbestyrelsens samtykke afhændes, pantsættes  

 eller gøres til genstand for individuel retsforfølgning fra andre kreditorers  

 side. Kommunalbestyrelsen udøver rettighederne i henhold til denne  

 bestemmelse på statens og kommunens vegne. 
 Stk. 4.  Boligministeren kan fastsætte regler om  

 anvendelsen af lån efter stk. 1 med henblik på, at lånene anvendes til de  

 formål, der er nævnt i § 5. 
 Stk. 5.  Ansøgning om lån efter stk. 1 skal være  

 indsendt til Boligselskabernes Landsbyggefond inden den 1. september 1985.  





 § 9.  Landsbyggefondens udlånsmidler tilvejebringes  

 ved anvendelse af fondens midler, bortset fra midler, hvortil almennyttige  

 boligselskaber har fortrinsret efter § 38, stk. 3, i lov om boligbyggeri. Der  

 kan tillige stilles offentlige midler til rådighed for fonden efter §§ 10 og  

 11. 



 § 10.  Boligministeren kan på statskassens vegne yde  

 statslån på indtil 75 mill. kr. til Boligselskabernes Landsbyggefond til  

 videre udlån efter § 8. 
 Stk. 2.  Landsbyggefonden kan kun udlåne statsmidler til  

 den enkelte boligafdeling, såfremt fonden af de midler, der er nævnt i § 9,  

 1. pkt., yder et tilsvarende lån af samme størrelse til afdelingen. 
 Stk. 3.  Boligministeren kan gøre udlån af statsmidler  

 betinget af, at kommunalbestyrelsen og boligselskabet medvirker til løsning  

 af afdelingens økonomiske vanskeligheder. 
 Stk. 4.  Lån efter stk. 1 er rentefri. Lånene er  

 afdragsfri indtil 50 år efter ydelsen af lånet efter § 8. Når  

 landsbyggefondens lån afdrages til fonden, indbetaler fonden afdragsydelserne  

 til statskassen til nedskrivning af dennes andel af lånet, jfr. dog § 11,  

 stk. 3. 



 § 11.  En kommune kan yde lån på tilsvarende vilkår  

 som fastsat for statslån, jfr. § 10, stk. 4. Lån kan ydes enten til  

 Boligselskabernes Landsbyggefond til videre udlån til almennyttige  

 boligselskaber inden for kommunens område eller direkte til boligselskaberne.  


 Stk. 2.  Halvdelen af det beløb, som i  

 hovedstadsområdet, jfr. lov om et hovedstadsråd, ydes som kommunelån,  

 berigtiges ved udlån fra hovedstadsrådet. Hovedstadsrådets lån ydes på samme  

 vilkår som kommunens lån. 
 Stk. 3.  Kommunale lån til Boligselskabernes  

 Landsbyggefond afdrages før statens og fondens lån. I hovedstadsområdet  

 indbetales afdragene til kommunen og hovedstadsrådet i forhold til disses  

 udlån. 




Kapitel 4 

 Forvaltnings- og  

 ikrafttrædelsesbestemmelser m.v.  


 § 12.  Den kasse- og regnskabsmæssige forvaltning af  

 statsstøtten udføres af Kongeriget Danmarks Hypotekbank og Finansforvaltning.  

 Nærmere regler herom kan fastsættes af finansministeren efter forhandling med  

 bankens bestyrelse og boligministeren. 



 § 13.  Boligministeren kan bemyndige en styrelse under  

 ministeriet til at udøve de beføjelser, der i denne lov er tillagt  

 ministeren. 
 Stk. 2.  Boligministeren kan fastsætte regler om  

 adgangen til at påklage afgørelser, der er truffet i henhold til bemyndigelse  

 efter stk. 1, herunder at afgørelserne ikke skal kunne indbringes for  

 ministeren. 



 § 14.  I lov om realkreditinstitutter, jfr.  

 lovbekendtgørelse nr. 339 af 12. juli 1983, som ændret ved lov nr. 111 af 28.  

 marts 1984 og lov nr. 126 af 31. marts 1985, foretages følgende ændringer:  




 1. I § 20 indsættes efter »§ 17, stk. 1,»:  

 »eller følger af lov om omprioritering m.m. af visse almennyttige  

 boligafdelinger og om ændring af lov om realkreditinstitutter og lov om  

 boligbyggeri«. 
 2. I § 23, stk. 1, ændres » - foruden gennem  

 pantesikkerheden i de belånte ejendomme » til: », ud over  

 sikkerheden efter § 20,». 
 3. I § 23, stk. 3 og 5, ændres »pantebrevenes  

 restgæld« til: »den cirkulerende obligationsmasse«. 
 4. I § 23, stk. 4 og 6, ændres »pantebrevenes  

 samlede restgæld« til: »den cirkulerende obligationsmasse«.  




 § 15.  I lov om boligbyggeri, jfr. lovbekendtgørelse  

 nr. 407 af 26. juli 1984, foretages følgende ændring: 
I § 54 a, stk. 2, ændres »og 1985 ydes inden for en samlet ramme på i  

 alt 20 mill. kr., heraf indtil 5 mill. kr.« til: », 1985 og 1986  

 ydes inden for en samlet ramme på i alt 40 mill. kr., heraf indtil 10 mill.  

 kr.«. 



 § 16.  Loven træder i kraft den 1. juli 1985. 



 § 17.  Indehavere af rettigheder over obligationer  

 udstedt i de serier, som i sin tid er anvendt ved ydelse af de nominallån,  

 der indfries efter § 6, kan ikke kræve obligationerne indfriet eller på anden  

 måde gøre krav gældende over for realkreditinstituttet under henvisning til  

 en ændring af sikkerhedsgrundlaget for obligationerne som følge af denne lov.  





 § 18.  Loven gælder ikke for Færøerne og Grønland. §  

 14 gælder dog for Færøerne. 

Officielle noter
Ingen 
