
Lov om Bemyndigelse for Regjeringen til at  

 meddele koncession paa forskjellige jernbaneanlæg paa Sjælland og Falster (*  

 1) 

Vi Christian den Niende, af Guds Naade Konge til Danmark,  

 de Venders og Gothers, hertug til Slesvig, Holsten, Stormarn, Ditmarsken,  

 Lauenborg og Oldenborg, Gjøre vitterligt: Rigsdagen har vedtaget og Vi ved  

 Vort samtykke stadfæstet følgende lov: 



 § 1  
Regjeringen bemyndiges til for et Tidsrum af 80 Aar at meddele Eneret til  

 Anlæg og Drift af: 

1) en Jernbane fra et Punkt paa den nordsjællandske Jernbane, ikke  

 nordligere end Hillerød, til Frederikssund; 
2) en Jernbane fra Hillerød gjennem Gribskov til et Punkt Nord for  

 Nordvest for Skoven; 
3) en Jernbane fra Roskilde til Hillerød; 
4) en Jernbane fra et Punkt paa den nordvestsjællandske jernbane mellem  

 Holbæk og Kalundborg til Seirø Bugt eller et Punkt paa eller ved Sjællands  

 odde i Forbindelse med et Havneanlæg sammesteds; 
5) en Jernbane fra Slagelse til Næstved; 
6) en Jernbane fra Nykjøbing paa Falster til et Punkt paa denne Øs  

 Sydside, i Forbindelse med et Havneanlæg ved Banens sydlige Endepunkt. 

Koncession kan meddeles enten paa et enkelt af de nævnte Anlæg eller under  

 Et paa flere af disse, og kan Koncessionen derhos tillige omfatte et eller  

 flere af de i Lov 16de April d.A. ommeldte Anlæg, sigtende til at  

 tilvejebringe Dampfærgeforbindelser mellem Sjælland og Sverrig. 



 § 2  
Den, der erholder Koncession på noget af de nævnte Anlæg, skal være  

 forpligtet til at forelægge Indenrigsministeren fuldstændige Planer til det  

 paagjældende Anlæg og underkaste sig dennes bestemmelser saavel om den  

 vedkommende Banes Retningslinie, Bygningsmaade, Forsyning med Driftsmateriel  

 og Inventar samt Driftsplan som om de i § 1 Nr. 4 og 6 ommeldte Havneanlæg  

 m.v. 



 § 3  
Samtlige Omkostninger ved Ekspropriationen til fornævnte Anlæg saavelsom  

 ved Statstilsynet under sammes Udførelse og Drift udredes af  

 Koncessionshaveren. 
Med Hensyn til de heromhandlede Anlæg skal Regjeringen kunne meddele de  

 samme almindelige Rettigheder og Begunstigelser med de dertil knyttede  

 Forpligtelser, som i Følge Kundgjørelsen af 15de Marts 1845 og den under  

 samme Dato afgivne allerhøjeste Resolution (* 1) ere tilstaaede eller  

 paalagte det sjællandske Jernbaneselskab med hensyn til Anlæget af jernbanen  

 fra Kjøbenhavn til Roskilde. For de Staten tilhørende Grundstykker, der  

 indtages i Anlægene, bliver der dog at erlægge fuldt Vederlag. 



 § 5  
Koncession paa noget af de heromhandlede Anlæg kan kun meddeles paa  

 Betingelse af, at dette i hele sit Omfang aabnes for Benyttelse senest tre  

 Aar efter, at Koncessionen er given. 



 § 6  
Alle Medlemmer af Bestyrelserne for, saavelsom alle Embeds- og  

 Bestillingsmænd ved de nævnte Baner og de ommeldte havne skulle have dansk  

 Indfødsret og være danske Undersaatter. 



 § 7  
Der forbeholdes Staten Ret til efter Udgangen af Aaret 1895 at overtage  

 enhver af de nævnte Baner samt Tilbehør med de derpaa hvilende Forpligtelser  

 enten mod kontant Indløsning af de udstedte Aktier til en pris, der er lig  

 Gjennemsnittet af disses Markedspris i de sidste 3 Aar, som ere gaaede forud  

 for den Dag, da Overdragelsen fordres, eller - saafremt det paagjældende  

 Anlæg til den Tid ikke maatte tilhøre et Aktieselskab - mod Udredelsen af et  

 Vederlag, der er ligt det Tyvedobbelte af Gjennemsnittet af Anlægets  

 Nettoudbytte i de 3 sidste Aar, som ere gaaede forud for det Aar, i hvilket  

 det forlanges overdraget til Staten. 
Med Hensyn til det sidste Tilfælde bliver der i Komcessionen at optage  

 nærmere Bestemmelse dels om, hvorledes der skal sikres Regjeringen Adgang til  

 at skaffe sig nøiagtig Oplysning om Udbyttet, dels om, hvorledes Spørgsmaal  

 angaaende Nettoudbyttets Beregning skulle finde deres Afgjørelse. 
Forsaavidt det sjællandske Jernbaneselskab erholder Koncession paa den i §  

 1 under Nr. 1 nævnte Bane, vil der med Hensyn til Indløsningen af denne Bane  

 være at forholde efter bestemmelserne i Loven af 27de Februar 1852 § 6 og  

 Loven af 21de Juni 1867 § 7, jfr. næstfølgende paragraf i nærværende Lov.  





 § 8  
Saafremt det sjællandske Jernbaneselskab erholder Koncession paa det i § 1  

 under Nr. 1 omhandlede Jernbaneanlæg, skal det have Tilladelse til under  

 Indenrigsministerens Kontrol at tilveiebringe de til Udførelsen af samme samt  

 til Dækning af den løbende Rente af Anlægskapitalen indtil Banens Aabing for  

 Færdselen fornødne Summer enten ved Prioritetslaan i de nuværende sjællandske  

 Jernbaner og i den nye Bane eller ved udvidelse af Selskabets Aktiekapital  

 eller delvis paa begge Maader. Den i Lovene af 27de Februar 1852 og 13de  

 Marts 1863 omhandlede Statsgaranti for 4 pCt. aarlig Rente af de i de  

 nuværende sjællandske Jernbaner anbragte kapitaler udvides til at omfatte den  

 nye Aktiekapital og de nye Laan til et Beløb af indtil 280,000 Rd. pr. Mil. -  

 Hoved- og Paritalobligationerne for de i Henhold til denne Bestemmelse  

 optagne Laan kunne udstedes paa ustemplet Papir og transporteres uden Brug af  

 stemplet Papir. 
Regjeringen bemyndiges derhos til, naar det sjællandske Jernbaneselskab  

 bringer det her omhandlede Anlæg til Udførelse saaledes, at Tilslutningen til  

 den nordsjællandske Jernbane ikke sker nordligere en ved Ny Holte, at  

 forlænge den det nævnte Selskab i Henhold til Loven af 27de Februar 1852 § 6  

 og Loven af 21de Juni 1867 § 7 tilkommende Uopsigelighed til 1ste Januar  

 1900. 



 § 9  
Statskassen og det sjællandske Jernbaneselskab kunne deltage i  

 Anlægsomkostningerne ved den i § 1 under Nr. 2 nævnte Bane hver med en  

 Fjerdedel, dog ikke ud over 125,000 Rd. for hver, idet der for disse Tilskud  

 vil være at betinge Ret som Aktionær i Baneanlæget. Den øvrige Del af  

 Anlægskapitalen kan tillades tilveiebragt ved udstedelsen af Aktier, hvilke  

 der kan indrømmes det Fortrin, at der af Banens aarlige Nettoudbytte - dette  

 beregnet efter Fradrag af, hvad der efter Selskabets Statuter mulig skal  

 henlægges til en Reservefond - forlods udbetales Aktinærerne indtil 4 pCt. af  

 deres Aktiers Paalydende. 
Tager det sjællandske jernbaneselskab en saadan Del i Anlæget som ovenfor  

 nævnt, kan Regjeringen tillade samme at tilveiebringe dets part af  

 Anlægskapitalen paa samme Maade og under samme Garanti, som i § 8 er bestemt  

 med Hensyn til det i § 1 under nr. 1 ommeldte Baneanlæg. 



 § 10  
Naar Banerne ere anlagte, kan Indenrigsministeren tillade, at det  

 sjællandske Jernbaneselskab overtager Driften af Banerne paa Sjælland, og  

 den, der er Indehaver af Koncessionen paa den lolland-falsterske Bane,  

 Driften af Banen paa Falster. 
Ligeledes kan Indenrigsministeren tillade, at det sjællandske  

 Jernbaneselskab overtager Driften af de i den ovennævte Lov af 16de April  

 d.a. omhandlede Jernbane- og Dampfærgeanlæg. 
Hvorefter alle Vedkommende sig have at rette. 


 Givet paa Amalienborg, den 23de Maj  

 1873.  
Under Vor Kongelige Haand og Segl. 
Christian R. 
(L.S.) 
C. A. Fonnesbech. 

Officielle noter
(* 1) Udfærdiget gjennem Indenrigsministeriet. Se Rigsdagstidenden 
for 1872-73: Folketh. Tid. Sp. 2153-54, 2295-2331, 2389-90, 
5051-5113, 5136-59, 5490, 5536-64; Landsth. Tid. Sp. 1786, 1893-1901, 
1948-55, 2004; Tillæg A. Sp. 3023-34; Tillæg B. Sp. 1065-84, 1297-98; 
Tillæg C. Sp. 513-18,599-604. 
