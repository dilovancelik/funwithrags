

Lov om optagelse af et præmieobligationslån  





VI FREDERIK DEN NIENDE, af Guds Nåde Konge til Danmark, de Venders og  

 Goters, Hertug til Slesvig, Holsten, Stormarn, Ditmarsken, Lauenborg og  

 Oldenborg, gør vitterligt: 
Folketinget har vedtaget og Vi ved Vort samtykke stadfæstet følgende lov:  




     § l  
Til erstatning for det i henhold til lov nr. 123 af 23. marts 1948  

 emitterede statspræmieobligationslån, der forfalder til tilbagebetaling den  

 20. juni 1958, optages et nyt statspræmieobligationslån på 100 mill. kr. 



     § 2  
Det nye lån optages på den måde, at gyldigheden af de i henhold til lov  

 nr. 123 af 23. marts 1948 udstedte 2 millioner stykker præmieobligationer,  

 hver af pålydende værdi 50 kr., forlænges på uændrede vilkår for en 10-årig  

 periode fra den 20. juni 1958 at regne. 
Obligationerne, der ikke bærer rente, deltager fortsat i halvårlige  

 præmieudlodninger til et beløb af 1750 000 kr. Præmiebetaling foregår på  

 grundlag af udtrækning mellem lånets samtlige obligationer. 



     § 3  
Obligationsejere, der ønsker deres præmieobligationer indløstt, er fra den  

 20. juni 1958 berettiget til at få obligationerne betalt afstatskassen med  

 den pålydende værdi uden fradrag af skat eller afgift til staten. 



     § 4  
De præmieobligationer, som måtte blive indløst inden den 20. juni 1968,  

 betragtes som overtaget af finansministeriet og kan af finansministeren  

 straks eller senere afhændes til dagskurs. 



     § 5  
De i lov nr. 123 af 23. marts 1948 §§ 2, 3, 4, 5 og 6 indeholdte regler  

 finder tilsvarende anvendelse på de i henhold til denne lov i omløb værende  

 præmieobligationer. 



     § 6  
Præmieobligationer i henhold til denne lov, som ikke er indløst inden den  

 20. juni 1971, er forældede. 



     § 7  
Finansministeren bemyndiges til at fastsætte de nærmere regler for denne  

 lovs gennemførelse og administration samt til at afholde de dermed forbundne  

 udgifter. 



 Givet på Christiansborg slot, den 26.  

 marts 1958.  


Under Vor Kongelige Hånd og Segl. 


FREDERIK R. 


Kampmann. 

Officielle noter
Ingen statsgaranti 
