
Lov om Opfiskning af Ankere, Ankertouge, og  

 andet Skibsredskab m.m. (* 1). 

VI CHRISTIAN DEN NIENDE, af Guds Naade Konge til Danmark,  

 de Venders og Gothers, Hertug til Slegsvig, Holsten, Stormarn, Ditmarsken,  

 Lauenborg og Oldenborg, Gjøre vitterligt: Rigsdagen har vedtaget og Vi ved  

 Vort Samtykke stadfæstet følgende Lov: 

1.) Det skal være enhver Undersaat tilladt uden foregaaende Anmeldelse til  

 Øvrigheden overalt i Farvandene omkring de danske Kyster at opfiske Ankere,  

 der ere gaaede tabte for vedkommende Skib, hvad enten saadanne Ankere ere  

 forsynede med Bøier, flydende paa Vandet, eller ikke, samt de til saadanne  

 Ankere fastgjorte Ankertouge eller Kjettinger. 
2.)Den, som har opfisket et Anker, der ikke er forsynet med Bøie, flydende  

 paa Vandet (et saakaldet blindt Anker), skal, under en Bøde til Politikassen  

 fra 5-20 Kr., senest den næste Dag melde det til Stedets Politimester, der,  

 forsaavidt han ikke er Politimester i den nærmeste Søstad, snarest mulig  

 meddeler denne Underretning om den skete Anmeldelse. Saafremt Eieren ikke  

 inden 3 Uger efter at have mistet Ankeret anmelder dette sit Tab for  

 sidstnævnte Politimester og inden en passende af denne fastsat Frist betaler  

 Finderen i Bjergeløn Halvdelen af Ankerets Værdi, tilfalder dette den, der  

 har opfisket det, som Eiendom. 
3.) Den, som har opfisket et Anker, der er forsynet med Bøie, flydende paa  

 vandet, skal ligeledes senest den næste Dag melde dette til nærmeste  

 Politimester, som da foranstalter Bekjendtgjørelse om Fundet indrykket i (den  

 Berlingske politiske og Avertissementstidende) samt udenfor Kjøbenhavn  

 tillige i det eller de stedlige Blade. Melder Ankerets Eier sig inden 2  

 Maaneder, at regne fra den sidste Bekjendtgjørelses Dato, udleveres Ankeret  

 ham, imod at han erlægger sædvanlig Bjergeløn samt betaler de med  

 Bekjendtgjørelsen og Ankerets Oplægning forbundne Udgifter; i modsat Fald  

 tilhører Ankeret Finderen imod Erlæggelse af de nævnte Udgifter til  

 Bekjendtgjørelse og Oplægning. 
4.) Hvis Nogen ved at borttage, ødelægge eller understikke den Bøie,  

 hvormed et Anker maatte være forsynet, giver det Udseende af, at Ankeret har  

 været blindt, bliver han, forsaavidt ingen strengere Straffebestemmelse  

 maatte være anvendelig, at anse med Fængsel, hvorhos han fortaber ethvert  

 Krav paa at beholde Ankeret eller paa Bjergeløn, hvis han har opfisket det.  


5.) De til blinde Ankere fastgjorte Touge og Kjettinger saavelsom løse,  

 paa Havets Bund henliggende, Ankertouge og Kjettinger, der ikke ere forsynede  

 med Bøier, flydende paa Vandet, behandles efter samme Regler som blinde  

 Ankere. Ankertouge og Kjettinger, der enten ere fastgjorte til Ankere, som  

 ere forsynede med Bøier, flydende paa Vandet, eller uden at være fastgjorte  

 til Ankere ere forsynede med saadanne Bøier, saa og andet Skibsredskab, der  

 findes paa Havets Bund og for Helsingørs Rheds Vedkommende alt andet Gods,  

 der findes paa Havbunden, behandles efter Reglerne i §§ 1 og 3. 
6.) Naar Finderen af et Anker eller andre i denne Lov omhandlede  

 Gjenstande forsyner det Fundne med en paa Vandet flydende Bøie, der paa en  

 Kjendelig Maade betegner, af hvem det er fundet, er i Løbet af en Uge  

 derefter ingen Anden berettiget til at opfiske det. 
7.) Alle ældre Bestemmelser angaaende Opfiskning af Ankere, som findes i  

 Farvande omkring de danske Kyster, navnlig Plakat af 14de November 1828 saa  

 og Plakaterne af 25de Marts 1824 og 25de August 1825 ophæves. 

(Justitsmin) 

Officielle noter
(* 1) Udfærdiget gjennem Justitsministeriet. Se Rigsdagstidenden for  

 1876-77: Folkets. Tid. Sp. 26, 543-58, 969-1006, 1045-55; Landsth. Tid. Sp.  

 516-17, 546, 553; Tillæg A. Sp. 1333-36; Tillæg C. Sp. 151-54, 169-70. 
