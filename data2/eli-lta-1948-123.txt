

Lov om udstedelse af statspræmieobligationer (*  

 1) 





     § 1  
Finansministeren bemyndiges til at udstede Stats-Præmieobligationer til et  

 Beløb af 100 Mill. Kr. og udbyde disse til Kurs 100. Med Tilslutning af  

 Rigsdagens Finansudvalg eller, saafremt Rigsdagen maatte være hjemsendt, af  

 de senest valgte Finansudvalg kan Finansministeren ændre Tegningskursen. 
Obligationerne, der hver lyder paa 50 Kr., forfalder til Betaling med  

 deres Paalydende 10 Aar efter Udstedelsesdagen. Tilbagebetalingen sker uden  

 Fradrag af Skat eller Afgift til Staten. 
Obligationerne bærer ikke Rente, men er delagtige i en halvaarlig  

 Præmiebetaling til et samlet Beløb af 1.750.000 Kr. Præmiebetalingen foregaar  

 paa Grundlag af Udtrækning mellem Laanets samtlige Obligationer. 



     § 2  
Obligationerne udstedes til Ihændehaveren, og de kan ikke noteres paa  

 Navn. 



     § 3  
De i Lov Nr. 145 af 13. April 1938 om Mortifikation af Værdipapirer  

 indeholdte Regler finder ikke Anvendelse paa de i Henhold til nærværende Lov  

 udstedte Præmieobligationer. 



     § 4  
Den i § 49 i Lov Nr. 146 af 13. April 1938 om Gældsbreve indeholdte  

 Bestemmelse vedrørende Retten til at kræve Fordringen betalt, uanset at  

 Fordringsdokumentet er gaaet tabt, finder ikke Anvendelse paa de i Henhold  

 til nærværende Lov udstedte Præmieobligationer og de derpaa faldne Præmier.  


Præmier, som ikke er krævet udbetalt inden 3 Aar fra Forfaldsdagen  

 tilfalder Statskassen. 



     § 5  
Retten til en paa en af Laanets Obligationer fremtidig faldende Præmie  

 eller Andel i en saadan maa ikke i erhvervsmæssigt øjemed gøres til Genstand  

 for særskilt Køb, Belaaning eller lignende Disposition. 
Overtrædelse af denne Bestemmelse straffes med Bøde. 



     § 6  
Af de Præmier, der tilfalder Obligationsejerne, skal der svares en Afgift  

 paa 15 pct., beregnet af den Del af Præmiebeløbet, der overstiger 200 Kr.  

 Afgiften, der fradrages ved Udbetalingen af Præmierne, tilfalder Statskassen.  


Præmierne er fritaget for Indkomstskat til Stat og Kommune. 



     § 7  
De Beløb, der fremkommer som Udbytte for Statskassen ved Udstedelse af de  

 i nærværende Lov omhandlede Stats-Præmieobligationer, vil være at indsætte  

 paa en dertil oprettet Konto i Danmarks Nationalbank. Der kan kun disponeres  

 over disse Midler i Forbindelse med Laanets Tilbagebetaling. 



     § 8  
De nærmere Regler for Laanets Emission og Administration fastsættes af  

 Finansministeren. Denne bemyndiges til at afholde de med nærværende Lovs  

 Gennemførelse forbundne Udgifter. 



     § 9  
Denne Lov træder straks i Kraft. 
Hvorefter alle vedkommende sig have at rette. 



 Givet paa Christiansborg, den 23. Marts  

 1948.  


Under Vor Kongelige Haand og Segl. 


Frederik R. 


(L. S.) 


H. C. Hansen. 

Officielle noter
(* 1) Udfærdiget gennem Finansministeriet. Se Rigsdagstidenden for  

 1947-48. Folket. Tid. Sp. 3031, 3224, 3360, 3371; Landst. Tid. Sp. 856, 870,  

 873; Till. A. Sp. 4641; Till. C. Sp. 1231, 1315. 
