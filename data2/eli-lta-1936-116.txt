
Lov om Danmarks Nationalbank (* 1) 

Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, GØRE VITTERLIGT: Rigsdagen har vedtaget  

 og Vi ved Vort Samtykke stadfæstet følgende Lov: 

Formaal. 


 § 1  
Danmarks Nationalbank, der ved denne Lovs Ikrafttræden, jfr. § 33,  

 overtager Nationalbanken i Kjøbenhavn, har som Landets Centralbank til Opgave  

 i Overensstemmelse med denne Lov og de i Henhold til Loven udfærdigede  

 Forskrifter at opretholde et sikkert Pengevæsen her i Landet samt at lette og  

 regulere Pengeomsætning og Kreditgivning. 
Grundfond, Hjemsted. 



 § 2  
Bankens Grundfond udgør 50 Mill. Kr. 
Dens Hovedsæde og Hjemsted er i København. 
Ledelse. 



 § 3  
Bankens Ledelse bestaar af et Repræsentantskab, en Bestyrelse og en  

 Direktion. 
Repræsentantskabets, Bestyrelsens og Direktionens Medlemmer skal have  

 dansk Indfødsret og fast Bopæl i Danmark, være myndige, i Besiddelse af de  

 borgerlige Rettigheder og ikke ude af Raadighed over deres Bo. 



 § 4  
Repræsentantskabet bestaar af 25 Medlemmer, nemlig: 

a) 8 Medlemmer, der har Sæde i Rigsdagen. Disse vælges efter Reglerne i  

 Grundlovens § 45. Udtræder et af disse Medlemmer af Rigsdagen, bliver nyt  

 Valg at foretage for den tilbageværende Del af det udtraadte Medlems  

 Funktionsperiode. Den udtrædende bevarer sit Sæde i Repræsentantskabet,  

 indtil en Efterfølger er valgt. 
b) 2 Medlemmer, af hvilke det ene har nationaløkonomisk og det andet  

 juridisk Uddannelse. Disse Medlemmer, der ikke maa have Sæde i Rigsdagen,  

 udnævnes af Ministeren for Handel, Industri og Søfart. 
c) 15 Medlemmer, der har indgaaende Indsigt i Erhvervsforhold. Disse  

 Medlemmer, der ikke maa have Sæde i Rigsdagen, vælges af det samlede  

 Repræsentantskab, saaledes at 3 Medlemmer afgaar hvert Aar. Ved Valget vil  

 Hensyn være at tage til Tilvejebringelse af en alsidig  

 Erhvervsrepræsentation, omfattende ogsaa de i Erhvervene beskæftigede  

 Arbejdere, og til, at de forskellige Landsdele repræsenteres. 

De under a-c nævnte Valg gælder for 5 Aar. Udtræder et Medlem inden  

 Funktionsperiodens Udløb, vælges et nyt Medlem for den tilbageværende Tid.  


Repræsentantskabet vælger for 1 Aar ad Gangen Formand og Næstformand. 
Forinden Ændringer foretages i de for Banken gældende Bestemmelser, skal  

 Repræsentantskabet have Adgang til at udtale sig. 



 § 5  
Bestyrelsen bestaar af de i § 4 b nævnte 2 Medlemmer af Repræsentantskabet  

 samt af 5 Medlemmer, der vælges for 1 Aar ad Gangen af Repræsentantskabet  

 blandt dettes Medlemmer. 
Valget sker efter Forholdstal i Overensstemmelse med nærmere i Bankens  

 Reglement fastsatte Bestemmelser, hvis dette begæres af 3 Medlemmer af  

 Repræsentantskabet. 
Bestyrelsen vælger for 1 Aar ad Gangen Formand og Næstformand. Valgene  

 godkendes af Ministeren for Handel, Industri og Søfart. 



 § 6  
Direktionen bestaar af 3 Medlemmer. En af Direktørerne udnævnes af Kongen,  

 medens de øvrige Direktører vælges af Repræsentantskabet efter Bestyrelsens  

 Indstilling. Den førstnævnte Direktør er Formand for Direktionen. 
Direktørerne skal have Bopæl i København eller paa Steder, der staar i nær  

 Forbindelse med København. De maa ikke have Sæde i Ledelsen af  

 Erhvervsorganisationer eller Erhvervsselskaber, ej heller drive eller være  

 Deltagere i Driften af privat Erhvervsvirksomhed. Direktørerne er pligtige at  

 søge deres Afsked inden Udgangen af den Maaned, hvori de fylder 70 Aar. 
Den kgl. Bankkommissær. 



 § 7  
Ministeren for Handel, Industri og Søfart fører som kgl. Bankkommissær  

 Tilsyn med, at Banken opfylder sine Forpligtelser ifølge denne Lov og de i  

 Henhold til Loven udfærdigede Bestemmelser. 
Den kgl. Bankkommissær fører Forsædet i Repræsentantskabet. Han har Adgang  

 til at deltage i Bestyrelsens Møder og til at begære sig Oplysninger meddelt  

 om Bankens Forhold i det Omfang, han ønsker dette. 
Afgørelser af særlig vidtrækkende Karakter kan ikke træffes i  

 Bestyrelsesmøde, hvor den kgl. Bankkommissær ikke er til Stede, med mindre  

 denne forud er underrettet om, at Sagen skal behandles paa Mødet. 
Seddeludstedelse. 



 § 8  
Banken er eneberettiget til at udstede Pengesedler. 
De af Banken udstedte Pengesedler er lovligt Betalingsmiddel Mand og Mand  

 imellem samt ved Ind- og Udbetalinger, der foregaar ved offentlige Kasser.  


Pengesedlerne kan indkaldes med Tilladelse fra Ministeren for Handel,  

 Industri og Søfart og ophører da at være lovligt Betalingsmiddel fra det  

 Tidspunkt, som fastsættes ved Bekendtgørelse fra Ministeren for Handel,  

 Industri og Søfart. Naar et Aar er forløbet fra dette Tidspunkt, mister de  

 indkaldte Sedler deres Gyldighed over for Banken, men denne har Ret til,  

 saafremt Omstændighederne taler derfor, ogsaa senere at indløse Sedlerne.  


Pengesedlernes Paalydende, Affattelse og Udseende godkendes af Ministeren  

 for Handel, Industri og Søfart. 



 § 9  
Banken har Ret til at udgive et saa stort Seddelbeløb, som Omsætningen til  

 enhver Tid findes at udkræve. 
Banken skal dog frit og ubehæftet eje: 

a) en Guldfond, som angivet i § 10, 
b) Aktiver af den i § 11 angivne Beskaffenhed til en Værdi, der mindst  

 svarer til den Del af den i Omløb værende Seddelmængde, som ikke dækkes af  

 Guldfonden. 




 § 10  
Guldfonden skal mindst svare til 25 pCt. af de udgivne Sedlers samlede  

 Beløb. 
Den kan bestaa af: 

a) Guld, være sig i Mønt eller Barrer, som enten beror i Bankens Værge  

 eller af Banken er overgivet den kgl. Mønt til Udmøntning eller Omsmeltning.  


b) Guld, som under behørig Sikring er deponeret i Udlandet eller er under  

 Transport i, til eller fra Udlandet. Saadant Guld maa dog ikke medregnes,  

 naar Bankens frie Raadighed derover er begrænset, og ingen Sinde for et  

 større Beløb end 5 pCt. af de udgivne Sedlers samlede Beløb. 

For indtil 5 pCt. af Seddelomløbet kan rentefri Nettotilgodehavender paa  

 Anfordring i udenlandske Seddelbanker, der er godkendt i saa Henseende af den  

 kgl. Bankkommissær, dog træde i Stedet for Guld. 
Værdien af lovlig gangbar Guldmønt bestemmes efter Paalydende, Værdien af  

 anden Guldmønt og af Guld i Barrer bestemmes efter Indholdet af fint Guld,  

 idet Guldets Pris i danske Penge udregnes efter Møntlovens Bestemmelser.  

 Tilgodehavender i fremmed Mønt beregnes højst efter den paa Københavns Børs  

 noterede Kurs paa Opgørelsesdagen. 



 § 11  
Som Grundlag for den ikke af Guldfonden dækkede Del af de udgivne  

 Pengesedler kan tjene Guld og Nettotilgodehavender paa Anfordring i  

 udenlandske Banker, for saa vidt de ikke er medregnede ifølge § 10, Veksler,  

 Skatkammerbeviser, børsnoterede Obligationer samt Laan, for hvilke der er  

 stillet betryggende Sikkerhed. 



 § 12  
Banken aflægger ved hver Maaneds Udløb Beretning til den kgl.  

 Bankkommissær om Funderingen af de i Omløb værende Pengesedler. 
Foreligger der nogen Afvigelse fra de i §§ 9-11 fastsatte Regler for  

 Funderingen af Bankens Sedler, paahviler det Banken at drage Omsorg for, at  

 Forholdet berigtiges inden Udgangen af den paafølgende Maaned. 



 § 13  
Under særlige Forhold kan Repræsentantskabet med Samtykke af Ministeren  

 for Handel, Industri og Søfart for et Tidsrum af indtil 3 Maaneder ad Gangen  

 fravige de fastsatte Funderingsregler. Beslutning herom skal tiltrædes af  

 mindst 2/3 af samtlige Repræsentantskabets Medlemmer. Det paahviler Banken,  

 saa snart ske kan, at genoprette de normale Funderingsforhold. 
Indløsningen af Bankens Sedler m.v. 



 § 14  
Banken er forpligtet til ved sit Hovedsæde paa Anfordring at omveksle de  

 af den udstedte Pengesedler efter Paalydende enten med lovlig gangbar  

 Guldmønt eller med Guldbarrer af almindelig benyttet Finhed og Vægt, naar  

 Sedler indleveres i Poster, der svarer til en Guldbarres Værdi. 
Banken er ligeledes forpligtet til ved sit Hovedsæde at afkøbe enhver, der  

 maatte ønske det, fine Guldbarrer til en Pris, der svarer til den i Møntloven  

 fastsatte Guldpris med Fradrag af 1/4 pCt. i Møntningsomkostninger. 
Foranstaaende Bestemmelser kan kun fraviges, for saa vidt dette ved Lov  

 bestemmes. 
Bankens øvrige Virksomhed. 



 § 15  
Bankens Virksomhed omfatter i Særdeleshed Modtagelse af Penge paa Folio og  

 Konto-Kurant samt Deposita, Foretagelse af Udlaan og Vekseldiskontering samt  

 Omsætning af Guld, fremmed Valuta og Værdipapirer. 
Udlaan kan kun ske mod betryggende Sikkerhed og normalt for 1-3 Maaneder,  

 højst for 6 Maaneder. Fornyelse af Udlaan kan ske. 
Nærmere Forskrifter angaaende Bankens almindelige Virksomhed gives i  

 Bankens Reglement. 



 § 16  
Banken modtager Indbetalinger og foretager Udbetalinger for Staten.  

 Statens Tilgodehavende hos eller Skyld til Banken skal fremgaa af Bankens  

 Maanedsbalancer. 
Regnskab og Overskud. 



 § 17  
Bankens Regnskabsaar er Kalenderaaret. Saa snart ske kan efter  

 Regnskabsaarets Udløb foretages Afslutning af Bøgerne og affattes Regnskab  

 for det forløbne Aar. Det skal indeholde et Driftsregnskab og en  

 Statusopgørelse. 
Regnskabet skal under omhyggelig Hensyntagen til tilstedeværende Værdier  

 og Forpligtelser samt under Foretagelse af nødvendige Afskrivninger og  

 Henlæggelser opgøres, saaledes som ordentlig og forsigtig Forretningsbrug  

 tilsiger. 
Værdipapirer, der er Genstand for offentlig Kursnotering, maa højst  

 opføres til den ved Regnskabsaarets Slutning senest noterede Køberkurs. 
Værdipapirer, der ikke er Genstand for offentlig Notering, opføres til den  

 formentlige Værdi paa Afslutningsdagen, dog ikke til højere Pris end den,  

 hvortil de er erhvervet. 
Fremmed Valuta optages højst til de ved Regnskabsaarets Afslutning  

 noterede Kurser. 
Faste Ejendomme maa ikke opføres til højere Værdi end Anskaffelsesprisen  

 med Tillæg af Omkostninger til Forbedringer og med Fradrag svarende til deres  

 Forringelse ved Alder og Brug, dog ikke over Ejendomsskyldværdien. 
Andre Aktiver maa højst opføres til deres Værdi i Handel og Vandel. 
Naar Regnskabet er tiltraadt af Repræsentantskabet, fremsendes det tillige  

 med Beretning om Bankens Virksomhed i det forløbne Aar til Ministeren for  

 Handel, Industri og Søfart. 
Naar Regnskabet er godkendt af den kgl. Bankkommissær, bliver det at  

 offentliggøre tillige med bankens Beretning om Virksomheden i det forløbne  

 Aar. 



 § 18  
Bankens Regnskab revideres af 2 statsautoriserede Revisorer, der udnævnes  

 af Ministeren for Handel, Industri og Søfart for 1 Aar ad Gangen. 



 § 19  
Bankens Overskud tilfalder Staten, for saa vidt det ikke henlægges til  

 Reservefonden eller særlige Sikringsfonds. 
Af det regnskabsmæssige Aarsoverskud udbetales som forlods Afgift til  

 Staten 1 Mill. Kr. 
Derefter sker Henlæggelse til reservefonden med 25 pCt. af det  

 tilbageværende Overskud, for saa vidt denne Fond er mindre end 25 Mill. Kr.  


Resten af Overskuddet tilfalder Staten efter følgende Regler: 
Dersom Restoverskuddet udgør højst 4 Mill. Kr., udbetales Halvdelen til  

 Statskassen og Halvdelen afskrives paa Statens Grundfondsbevis. Dersom  

 Restoverskuddet udgør over 4 Mill. Kr., udbetales der 2 Mill. Kr., medens  

 Restbeløbet afskrives paa Grundfondsbeviset. Naar dette er fuldt indfriet,  

 udbetales hele Restoverskuddet til Statskassen, medmindre Repræsentantskabet  

 med den kgl. Bankkommissærs Godkendelse beslutter at henlægge en Del af  

 Beløbet til Sikring af Banken. 
Skulde tidligere Aars Tab have medført, at Grundfonden har maattet  

 angribes, bortfalder al Afgift til Staten, indtil Grundfondens Tab er  

 erstattet. 
Skulde tidligere Aars Tab have bragt Reservefonden ned under den  

 Størrelse, som den havde, da Banken begyndte sin Virksomhed, udredes forlods  

 Afgift til Staten ifølge denne Paragrafs 2det Stykke, men i øvrigt anvendes  

 hele Overskuddet til at bringe Reservefonden op, indtil den atter har naaet  

 det oprindelige Beløb. 
Forskellige Bestemmelser. 



 § 20  
Ministeren for Handel, Industri og Søfart kan efter Anmodning fra Bankens  

 Direktion meddele denne saadanne Oplysninger angaaende Bank-, Sparekasse- og  

 Fondsbørs-Forhold, som kan tilvejebringes hos Banktilsynet,  

 Sparekassetilsynet og Fondsbørstilsynet, og som efter Bankens og Ministerens  

 Skøn har Interesse for dens Arbejde som Landets Centralbank. 
Paa tilsvarende Maade kan Ministeren efter Henvendelse fra de nævnte  

 Tilsyn til Brug for disse søge saadanne Oplysninger hos Banken, som har  

 Interesse ved Tilsynsarbejdet. 



 § 21  
Banken er fritaget for alle direkte Skatter til Stat og Kommune. Dog  

 udreder den Ejendomsskatter af faste Ejendomme, som ikke anvendes til dens  

 egen Virksomhed, og saadanne Afgifter, der har Karakteren af Vederlag for  

 bestemte Ydelser. 



 § 22  
Banken kan benytte ustemplet Papir til sine Sedler og Bøger og til  

 Anvisninger, Forskrivninger og andre Dokumenter, som den udsteder vedrørende  

 sin Bankvirksomhed. 
Forskrivninger, hvorved noget gives Banken i Haandpant, udstedes paa  

 ustemplet Papir. 



 § 23  
Naar det sandsynliggøres, at et af Banken udstedt Indlaansbevis eller  

 Modtagelsesbevis er bortkommet, er Banken berettiget til ved Bekendtgørelse i  

 Statstidende med 12 Ugers Varsel at indkalde Ihændehaveren. Hvis ingen melder  

 sig, kan Banken udbetale det efter Beviset skyldige til den, der efter  

 Bankens Bøger er rette Kreditor. 



 § 24  
Hvis der for et af Banken ydet Laan er stillet Kaution, og Laantageren  

 udebliver med Hovedstol, Afdrag eller Renter, skal der inden 6 Maaneder efter  

 de paagældende Ydelsers Forfaldstid ved anbefalet Brev gives Meddelelse til  

 enhver af Kautionisterne eller til den eller dem af disse, der er bemyndiget  

 til at modtage Meddelelsen paa samtlige Kautionisters Vegne. Undladelse heraf  

 medfører, at Banken taber sit Krav over for Kautionisterne i det Omfang, i  

 hvilket disses Regreskrav mod Laantageren er blevet forringet ved  

 Undladelsen. 



 § 25  
Banken er undergivet Bestemmelserne i Lov om Banker Nr. 122 af 15. April  

 1930 § 9, Stykke 1-4 og 6-9, dog maa Bankens Direktører og Filialbestyrere  

 ikke optage Laan i Banken, opnaa Bankens Garanti for Laan eller indgaa  

 Kaution for Gældsforpligtelser til Banken. Endvidere finder samme Lovs § 21  

 tilsvarende Anvendelse med Hensyn til nærværende Lov, de i Henhold til den  

 givne Forskrifter og Repræsentantskabets Beslutninger. 



 § 26  
Repræsentantskabet udfærdiger efter Indstilling fra Bestyrelsen og med  

 Stadfæstelse af Ministeren for Handel, Industri og Søfart et Reglement for  

 Danmarks Nationalbank, hvori der gives nærmere Regler om Bankens Virksomhed,  

 Bankens Ledelse og Direktionens og Personalets Lønnings- og Pensionsforhold  

 m.m. samt om Revisorernes Opgaver. 
Reglementet kan ændres af Repræsentantskabet med Stadfæstelse af  

 Ministeren for Handel, Industri og Søfart. For at Vedtagelsen skal blive  

 gyldig, kræves, at Flertallet af samtlige Repræsentanter stemmer derfor. 
Overenskomst om Overtagelse af Nationalbanken i Kjøbenhavn. 



 § 27  
Ved Overenskomst mellem Nationalbanken i Kjøbenhavn og som Repræsentanter  

 for Danmarks Nationalbank, Ministeren for Handel, Industri og Søfart samt  

 Finansministeren kan det bestemmes, at samtlige den gamle Banks Aktiver og  

 Passiver, Rettigheder og Forpligtelser overgaar til den ny Bank mod Vederlag  

 i Obligationer, der indfries inden for et vist Aaremaal. Staten garanterer  

 Obligationernes Forrentning og Indfrielse. Det Vederlag, Aktionærerne i den  

 gamle Bank i Form af Obligationer modtager for Aktierne, skal ikke for nogen  

 Dels Vedkommende henregnes til den paagældendes skattepligtige Indkomst. 
Samtidig med Paabegyndelsen af den nye Banks Virksomhed opløses den gamle  

 Bank. De med Opløsningen forbundne Forretninger udføres af Danmarks  

 Nationalbank. Lovgivningens Regler om Likvidation behøver ikke at iagttages.  

 De ovennævnte Obligationer udstedes til Ihændehaveren. Saavel Obligationerne  

 som Transporter paa disse samt alle andre Dokumenter, der udfærdiges i  

 Anledning af Overdragelsen, er fritagne for Stempel- og Tinglysningsafgift.  


Oktrojens Bortfald m.v. 



 § 28  
Oktroj af 4. Juli 1818, jfr. Lov Nr. 157 af 12. Juli 1907, Lov Nr. 483 af  

 30. August 1919 og Lov Nr. 201 af 20. Maj 1933 træder ud af Kraft. Endvidere  

 bortfalder Bankens Pligt til at afgive Fortjenesten ved Fritagelsen for  

 Forpligtelsen til at indløse Bankens Sedler med Guld. 
De Forskrifter, der ved Lovgivningen i øvrigt er fastsat for  

 Nationalbanken i Kjøbenhavn, omfatter fremtidig Danmarks Nationalbank. 
Overgangsbestemmelser. 



 § 29  
Den i § 2 nævnte Grundfond indskydes ved Lovens Ikrafttræden af Staten i  

 Form af en Grundfondsforskrivning. Efterhaanden som der af Aarsoverskuddet  

 henlægges Midler til Grundfonden, foretages der tilsvarende Afskrivninger paa  

 Grundfondsforskrivningen. 
Forrentningen af de i § 27 nævnte Obligationer afholdes af Bankens Drift,  

 forinden det regnskabsmæssige Overskud fremkommer. 



 § 30  
De af den gamle Banks Generalforsamling valgte Repræsentantskabsmedlemmer  

 overgaar til den ny Banks Repræsentskab og overtager de Funktioner, der er  

 tillagt de i § 4c nævnte Medlemmer. De bevarer deres Sæde i  

 Repræsentantskabet, indtil deres Funktionstid udløber efter de hidtil  

 gældende Regler. Ved de Nyvalg, som Repræsentantskabet foretager indtil  

 Udgangen af Juli 1938, finder Reglerne i § 4c kun Anvendelse, hvis det ikke  

 drejer sig om Genvalg. 



 § 31  
Naar de i § 27 nævnte Obligationer udloddes til Aktionærerne i  

 Nationalbanken i Kjøbenhavn, udleveres de til dem, der har Aktiebrevene i  

 Hænde med en i Formen lovlig Adkomst. 
For Aktier, der ifølge Bankens Bøger lyder paa Navn, kan Obligationer dog  

 ogsaa udleveres efter følgende Regler: 

a) Naar det anmeldes og gøres antageligt, at et Aktiebrev er bortkommet,  

 skal Danmarks Nationalbank være berettiget til ved Bekendtgørelse i  

 Statstidende med 6 Maaneders Varsel at indkalde den, der maatte have  

 Aktiebrevet i Hænde. Hvis ingen melder sig, kan Banken udlevere de til  

 Aktierne svarende Obligationer til den, der i Bankens Bøger er indtegnet som  

 Ejer af Aktien. 
b) Er der Mangler ved Adkomstrækken paa et Aktiebrev, skal Danmarks  

 Nationalbank, hvis den formener, at Ihændehaverens Paastand om at eje Aktien  

 er begrundet, have Ret til med ovennævnte Varsel at indkalde den eller dem,  

 som maatte have nogen Indsigelse at rejse mod Ihændehaverens Ejendomsret til  

 Aktien. Hvis ingen melder sig med Indsigelse, kan Banken udlevere  

 Obligationerne til Aktiens Ihændehaver. 

Hvis et Aktiebrev, der ifølge Bankens Bøger lyder paa Ihændehaveren,  

 anmeldes at være bortkommet, og dette findes antageligt, og hvis Anmelderen  

 besidder de til Aktien hørende Kupons, skal Danmarks Nationalbank være  

 berettiget til at udbetale ham Renterne af de Obligationer, der svarer til  

 Aktien. Hvis Banken ikke finder det antageligt, at Aktiebrevet er  

 tilintetgjort, udbetales Renterne ikke til ham før den 1. Februar 1937. Er  

 der ikke inden 5 Aar efter denne Lovs Ikrafttræden fremkommet noget, der  

 taler imod Anmelderens Ret, skal Banken kunne udlevere Obligationerne til  

 ham. 
Skal der udloddes kontante Beløb til Aktionærerne, kan de udbetales mod  

 Aflevering af Udbyttekupon for det ved Lovens Ikrafttræden løbende  

 Regnskabsaar. 
Naar 5 Aar er forløbet efter denne Lovs Ikrafttræden, skal al Ret til at  

 kræve Obligationer i Stedet for de gamle Aktier eller kontant Udlodning være  

 ophørt, og de ikke udleverede Obligationer og kontante Beløb tilfalder da  

 Danmarks Nationalbank uden Erstatning til de tidligere Aktieejere. Hvad  

 Banken maatte indvinde herved, henlægges til dens Reservefond. 



 § 32  
I Tiden indtil Udgangen af 1948 kan foranstaaende Bestemmelser kun ændres  

 med Tilslutning af et Flertal af samtlige Repræsentantskabets Medlemmer, jfr.  

 dog § 14, sidste Stykke. 
Ikrafttræden. 



 § 33  



 § 27,  Stykke 1, træder i Kraft straks. I øvrigt  

 træder Loven i Kraft til det Tidspunkt, som fastsættes ved den i § 27 nævnte  

 Overenskomst. Ministeren for Handel, Industri og Søfart bekendtgør  

 Tidspunktet for Lovens Ikrafttræden. 
Hvorefter alle vedkommende sig have at rette. 


 Givet paa Amalienborg, den 7. April  

 1936.  
Christian R. 
(L.S.) 
-------------- 
Johs. Kjærbøl. 

Officielle noter
(* 1) Udfærdiget gennem Ministeriet for Handel, Industri og Søfart. Se  

 Rigsdagstidenden for 1935-36; Folket. Tid. Sp. 2555, 2739, 4458, 4524;  

 Landst. Tid. Sp. 881, 995, 1007; Till. A. Sp. 3505; Till. B. Sp. 1369, 2093;  

 Till. C. Sp. 817, 1175. 
