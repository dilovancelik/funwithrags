
Lov om ophævelse af lov om Den  

 Grønne Fond, lov om pulje  

 til grøn beskæftigelse, lov om støtte til  

 forureningstruede  

 vandindvindinger og om ændring af lov om beskyttelse af  

 havmiljøet og lov om Ørestaden m.v.

(Nedlæggelse af råd og ophævelse af  

 tilskudsordninger m.v. vedrørende miljøområdet)
 
VI MARGRETHE DEN ANDEN, af Guds Nåde Danmarks Dronning,  

 gør vitterligt:  

 Folketinget har vedtaget og Vi ved Vort samtykke stadfæstet  

 følgende lov:

§ 1
Lov nr. 295 af 27. april 1994 om Den Grønne Fond ophæves.
§ 2
Lov nr. 434 af 10. juni 1997 om pulje til grøn beskæftigelse  

 ophæves.
§ 3
Lov nr. 326 af 14. maj 1997 om støtte til forureningstruede  

 vandindvindinger ophæves.
§ 4
I lov nr. 476 af 30. juni 1993 om beskyttelse af havmiljøet, som  

 ændret bl.a. ved § 3 i lov nr. 902 af 16. december 1998 og senest ved  

 § 36 i lov nr. 145 af 25. marts 2002, foretages følgende  

 ændringer:
1. Overskriften til § 47 a, »Kapitel 14 a«,  

 udgår.
2. § 47 a ophæves.
§ 5
I lov nr. 477 af 24. juni 1992 om Ørestaden m.v., som ændret  

 senest ved § 11 i lov nr. 1230 af 27. december 1996, foretages  

 følgende ændringer:
1. Overskriften til §§ 10 og 11,
»Ørestadsrådet«, udgår.

2. §§ 10 og 11 ophæves.
3. I § 13, stk. 1, § 14, stk. 2, og § 15 udgår  

»med bistand fra  

 Ørestadsrådet«.

§ 6
Loven træder i kraft dagen efter bekendtgørelsen i  

 Lovtidende, jf. dog § 7.
§ 7
Reglerne i lov nr. 295 af 27. april 1994 om Den Grønne Fond, lov  

 nr. 434 af 10. juni 1997 om pulje til grøn beskæftigelse, lov  

 nr. 326 af 14. maj 1997 om støtte til forureningstruede  

 vandindvindinger samt regler, der er fastsat med hjemmel i disse love, finder  

 fortsat anvendelse på tilsagn om tilskud meddelt før lovens  

 ikrafttræden, jf. § 6.


Givet på Christiansborg Slot, den 6. juni  

 2002
Under Vor Kongelige Hånd og Segl
Margrethe R.
/Hans Chr. Schmidt


