

Lov om Bemyndigelse for Ministeren for  

 offentlige Arbejder til Ekspropriation til Anlæg af 3. og 4. Spor paa  

 Strækningen Hellerup - Holte (* 1) 


    VI CHRISTIAN DEN TIENDE, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og Vi ved Vort Samtykke stadfæstet følgende Lov: 



     § 1.  Ministeren for offentlige Arbejder bemyndiges  

 til for Statsbanerne at erhverve - om fornødent ved Ekspropriation efter  

 Reglerne i Forordning af 5. Marts 1845, jfr. Lov Nr. 6 af 10. Januar 1928 -  

 de Arealer m.v., der udkræves til Gennemførelsen af 3. og 4. Spor paa  

 Strækningen Hellerup - Holte. 



     § 2  
Saa længe de i Henhold til denne Lov erhvervede Grunde anvendes til de af  

 denne Lov omfattede Anlæg eller forebeholdes en senere Udvidelse deraf,  

 fritages de for alle Skatter, Afgifter og Byrder. De paa Grundene til  

 Banernes Brug opførte Bygninger, saavel i Købstæderne som paa Landet,  

 fritages indtil videre for alle Skatter, Afgifter og Byrder til Staten. 
De i Anledning af eller i Forbindelse med det i nærværende Lov omhandlede  

 Baneanlæg m.v. udfærdigede Dokumenter, udskrifter, Attester m.v. fritages for  

 Stempel- og Tinglysningsafgifter samt alle andre Afgifter til det offentlige.  


Hvorefter alle vedkommende sig have at rette. 



 Givet paa Amalienborg, den 16. April  

 1947.  


I Kongens Navn 


 Frederik 


Kronprins. 


\N. Elgaaard. 

Officielle noter
(* 1) Udfærdiget gennem Trafikministeriet. 
