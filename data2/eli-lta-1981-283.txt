
Lov om finansiel rekonstruktion af Det Danske  

 Stålvalseværk A/S 

VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov: 



 § 1.  Industriministeren bemyndiges til på statens  

 vegne at medvirke ved finansiel rekonstruktion af Det Danske Stålvalseværk  

 A/S på følgende måde: 

1) Staten tegner præferenceaktier i selskabet til et beløb af 54 mill.  

 kr. 
2) Staten indskyder en ansvarlig lånekapital på 162 mill. kr. 
3) Den af staten i medfør af lov nr. 247 af 8. juni 1978 og lov nr. 273  

 af 16. juni 1980 indskudte ansvarlige lånekapital på i alt 216 mill. kr.  

 nedskrives til 72 mill. kr. 
4) Staten overtager forpligtelserne pr. 1. januar 1981 for de lån, der af  

 selskabet er optaget med garanti fra statskassen i henhold til lov nr. 247 af  

 8. juni 1978. 




 § 2.  Industriministeren fastsætter efter aftale med  

 finansministeren de nærmere vilkår for statens medvirken ved  

 rekonstruktionen. 


 Givet på Christiansborg slot, den 10.  

 juni 1981  
Under Vor Kongelige Hånd og Segl 
MARGRETHE R 
/Erling Jensen 

Officielle noter
Ingen 
