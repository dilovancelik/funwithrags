
Lov om flagning
VI FREDERIK DEN TIENDE, af Guds Nåde Danmarks Konge, gør vitterligt:
Folketinget har vedtaget og Vi ved Vort samtykke stadfæstet følgende lov:



Kapitel 1


Danmarks nationalflag




§ 1. Danmarks Riges nationalflag er Dannebrog.

Stk. 2. Dannebrog som splitflag føres af kongehuset, Folketinget, statslige myndigheder og domstolene samt institutioner m.v., der har særlig tilladelse hertil.



Kapitel 2


Forbud mod flagning med visse udenlandske flag




§ 2. Det er forbudt at flage med andre landes nationalflag og områdeflag samt flag, der må sidestilles hermed, jf. dog stk. 2 og 3 og §§ 3-5.

Stk. 2. Forbuddet i stk. 1 omfatter ikke finske, færøske, grønlandske, islandske, norske, svenske og tyske flag.

Stk. 3. Forbuddet i stk. 1 gælder ikke for Folketinget.



§ 3. Det er tilladt for diplomatiske repræsentationer at flage med udsenderstatens nationalflag på repræsentationens område, herunder repræsentationschefens bolig.



§ 4. Justitsministeren kan fastsætte regler om, at nærmere bestemte flag ikke er omfattet af forbuddet i § 2, stk. 1.



§ 5. Politiet kan i særlige tilfælde meddele tilladelse, herunder fastsætte vilkår, til flagning med flag omfattet af § 2, stk. 1.



§ 6. Politiets afgørelser efter § 5 kan ikke påklages til rigspolitichefen eller Justitsministeriet.



Kapitel 3


Straffebestemmelser




§ 7. Med bøde straffes den, der overtræder § 2, stk. 1.

Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.



Kapitel 4


Ikrafttræden




§ 8. Loven træder i kraft den 1. januar 2025.

Stk. 2. Kongelig resolution af 21. december 1833 og kongelig resolution af 7. juli 1854 ophæves.



Kapitel 5


Territorialbestemmelse




§ 9. Loven gælder ikke for Færøerne og Grønland.Givet på Christiansborg Slot, den 10. december 2024Under Vor Kongelige Hånd og SeglFREDERIK R./ Peter Hummelgaard