
Lov om apotekernes bruttoavance i 1993 

VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov: 



 § 1.  Apotekernes bruttoavance for 1993 fastsættes til  

 1.660 mio. kr. i 1993-prisniveau. 



 § 2.  Apotekerne yder varigt den offentlige  

 sygesikring en rabat på 1,17 pct. af sygesikringens udgifter, ekskl. moms,  

 til tilskudsberettigede lægemidler. Statens generelle tilskud til  

 amtskommunerne og Københavns og Frederiksberg Kommuner for 1993 reduceres med  

 30 mio. kr. i 1993-prisniveau. 



 § 3.  Loven træder i kraft ved bekendtgørelsen i  

 Lovtidende. 
 Stk. 2.  Loven gælder ikke for Færøerne og Grønland.  




 Givet på Marselisborg Slot, den 23.  

 december 1992  
Under Vor Kongelige Hånd og Segl 
MARGRETHE R. 
/ Ester Larsen 

Officielle noter
Ingen 
