
Lov om nye Jernbaneanlæg m.v. 

VI FREDERIK DEN OTTENDE, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gøre vitterligt: Rigsdagen har vedtaget og Vi ved  

 Vort Samtykke stadfæstet følgende Lov: 

A. 


 § 1  
Ministeren for offentlige Arbejder bemyndiges til for Statskassens  

 Regning: 

a) at tilvejebringe Dobbeltspor paa Banestrækningen Nyborg-Strib og i  

 Forbindelse hermed ved Stationerne paa nævnte Strækning at lade udføre de  

 deraf følgende Forandringer og Udvidelser; 
b) at erhverve den Vejle-Give Jernbaneselskab tilhørende Jernbane fra  

 Vejle til Give, forsyne denne Banestrækning med sværere Overbygning m. v. og  

 i Forbindelse hermed at lade anlægge en Jernbane fra Give over Thyregod og  

 Brande til Herning; 
c) at lade anlægge en Jernbane fra Vigerslev over Brøndbyøster og Greve  

 til Køge; 
d) at lade anlægge en Jernbane fra Funder over Brande, mellem Omvraa  

 (Blaahøj) og Filskov samt over Grindsted til Bramminge; 
e) at lade anlægge en Jernbane fra Skern til Videbæk; 
f) at lade anlægge en Jernbane fra Næstved over Herlufmagle By, Glumsø,  

 Sandby, Ringsted, Hvalsø, Skibby, Frederikssund og Slangerup til Hillerød;  



De under Litra b, c, d, e og f nævnte Baner anlægges som enkeltsporede;  

 dog er Ministeren bemyndiget til at erhverve de til Banernes Forsyning med  

 Dobbeltspor fornødne Arealer samt Areal til Anlæg af Dobbeltspor mellem  

 Silkeborg og Funder og mellem Vejle og Give. 



 § 2  
Reglerne i Forordningen af 5. Marts 1845 komme til Anvendelse paa de  

 ekspropriationer, som nødvendiggøres ved de i § 1 omhandlede anlæg. For saa  

 vidt der ikke opnaas Overenskomst med Vejle-Give Jernbane selskab om  

 Overdragelse til Staten af Jernbanen fra Vejle til Give, vil den være at  

 ekspropriere og Erstatningen at fastsætte af en Kommission, bestaaende af den  

 kgl. Kommissarius ved Banen som Formand, 2 af Ministeren for offentlige  

 Arbejder og 2 af Vejle-Give Jernbaneselskab valgte Medlemmer. For saa vidt  

 Selskabet ikke ønsker at foretage saadant Valg, vælges 1 Medlem af Vejle  

 Amtsraad og 1 af Vejle Byraad. 



 § 3  
Til de i § 1 nævnte Anlæg, Erhvervelser og Foranstaltninger kan anvendes  

 følgende Beløb: 
  

 Til Dobbeltsporet Nyborg-Strib m.v...........  7,150,000 Kr.  

 Til Ombygningen af Vejle-Give Banen .......... 1,090,000 -  

 Til Anlæg af Banen fra Give til Herning....... 2,189,000 -  

 Til Anlæg af Banen fra Vigerslev til Køge..... 2,234,000 -  

 Til Anlæg af Banen fra Funder til Bramminge... 5,300,000 -  

 Til anlæg af Banen fra Skern til Videbæk ......  832,000 -  

 Til Anlæg af Banen fra Næstved til Hillerød... 9,430,000 -  


I disse Summer ere ikke indbefattede de til den nødvendige Ekspropriation  

 af arealer medgaaende Beløb, der ligesom Udgifterne ved Erhvervelsen af  

 Vejle-Give Banen blive at udrede af Statskassen. 
Anlægene fremmes i den i § 1 angivne Rækkefølge, saaledes at der,  

 medmindre anderledes bestemmes ved de aarlige Finanslove, i hvert Finansaar i  

 nævnte Øjemed kan anvendes 2 1/2 Million Kr., dog at det Beløb, der i et  

 enkelt Finansaar er besparet, kan overføres til senere Finansaar. 



 § 4  
For at de i § 1 under Litra b, c, d, e og f nævnte Anlæg skulle komme til  

 Udførelse, maa de Amtskommuner, i hvilke Banerne komme til at gaa, samt de  

 Købstadkommuner, som Banerne komme til at berøre, inden den 1. Januar 1910  

 til Ministeren for offentlige Arbejder afgive Erklæring om, at de - i et  

 efter forudgaaende Forhandling mellem Kommunerne af Ministeren nærmere  

 fastsat Forhold mellem dem indbyrdes - forpligte sig til at erstatte  

 Statskassen følgende Beløb af Udgifterne ved de paagældende Anlæg, nemlig:  


  

 For Give-Herning Banen................    25,000 Kr. pr. Banemil.  

  -  Vigerslev-Køge Banen...............  100,000 -    -    -  

  -  Funder-Bramminge Banen............... 25,000 -    -    -  

  -  Skern-Videbæk Banen.................. 25,000 -    -    -  

  -  Næstved-Hillerød Banen............... 40,000 -    -    -  


Disse Beløb indbetales til Statskassen med en Femtendedel aarlig i 15 paa  

 hinanden følgende Finansaar, saaledes at afdrag første Gang betales i det  

 efter vedkommende Banes Aabning for Driften umiddelbart følgende Driftsaar,  

 og til saadanne Tider, som nærmere foreskrives af Ministeren. Det forøgede  

 Bidrag til Amtskommunen,der som Følge heraf maatte blive paalignet bortfæstet  

 eller bortforpagtet Ejendom, bliver uden Hensyn til bestaaende Kontrakter at  

 udrede halvt af Ejeren, halvt af Fæsteren eller Forpagteren. 



 § 5  
De til Anlægene anvendte Grunde fritages, saa længe de benyttes i det  

 paagældende Øjemed, for alle paa samme hvilende Afgifter og Byrder. Ligeledes  

 ere de paa Grundene opførte, til Anlægene henhørende Bygninger saavel i  

 Købstæderne som paa Landet indtil videre fritagne for alle ellers paa  

 Bygninger hvilende kongelige Skatter og Afgifter. Brugen af stemplet Papir  

 eftergives i Henseende til alle Overenskomster og Forskrivninger, der  

 udfærdiges i Anledning af Gennemførelsen af de i nærværende Lov omhandlede  

 Foranstaltninger. For de Materialier, der anvendes til Anlægene samt til det  

 fornødne Driftsmateriel hertil, kan der tilstaas Toldfrihed. 
B. 



 § 6  
Regeringen bemyndiges til i Overensstemmelse med Forskrifterne i denne Lov  

 at meddele Eneretsbevilling til Anlæg og Drift af følgende private Jernbaner:  


Paa Øerne: 1. En Jernbane fra Hornbæk til Gilleleje. 2. En Jernbane fra  

 Helsinge til Tisvildeleje. 3. En Jernbane fra Gilleleje til et Punkt paa  

 Helsinge-Tisvildeleje Banen. 4. En Jernbane fra Vanløse til Jyllinge. 5. En  

 Jernbane fra Roskilde til et Punkt paa Banestrækningen Hvalsø-Frederikssund.  

 6. En Jernbane fra Frederiksværk til Hundested. 7. En Jernbane fra Hørve til  

 Værslev. 8. En Jernbane fra Køge til Kværkeby. 9. En Jernbane fra  

 Karrebæksminde til Næstved. 

 10. En Jernbane fra Præstø til Mern, eventuelt fortsat  

 til et Punkt paa Masnedsund-Kallehave Banen. 
 11. En Jernbane fra Møens Klint til Stege, eventuelt  

 til Haarbølle. 
 12. En Jernbane fra Nysted over Nykøbing paa Falster  

 til Stubbekøbing. 
 13. En Jernbane fra Nakskov til Kragenæs. 
 14. En smalsporet Jernbane fra Rønne over Klemensker  

 og Rø til Allinge. 
 15. En smalsporet Jernbane fra Almindingen over  

 Østermaria til Gudhjem. 
 16. En Jernbane fra Odense eller et Punkt paa  

 nordfynske Jernbane til Nørre Aaby eller Middelfart med en Sidebane fra  

 Brenderup til Bogense. 
 17. En Jernbane fra Dalby til Martofte. 
 18. En Jernbane fra Faaborg eller et Punkt paa  

 Ringe-Faaborg Banen til Svendborg eller et Punkt paa Odense-Svendborg Banen  

 mellem Svendborg og Sørup. 
 19. En Jernbane fra Rudkøbing til Bagenkop med  

 Sidebane til Spodsbjerg. 
I Jylland: 
 20. En Jernbane fra Hjørring over Løkken til Aabybro.  


 21. En Jernbane fra Hjørring til Dybvad eller Hørby.  


 22. En Jernbane fra Vodskov til Dybvad eller Øster  

 Vraa. 
 23. En Jernbane fra Aalbæk over Tversted til Hjørring,  

 eventuelt med Sidebane til Hirtshals. 
 24. En Jernbane fra Asaa over Ørsø til Dronninglund  

 eller fra Asaa til Dronninglund. 
 25. En Jernbane fra Aars til Hvalpsund. 
 26. En Jernbane fra Nykøbing paa Mors over Solbjerg  

 til Vilsund med Sidebane til Sejrslev, eventuelt Feggesund, og en Jernbane  

 fra Nykøbing paa Mors over Karby til Næssund med Sidebane til Øster Assels.  


 27. En Jernbane fra Ringkøbing over Ølstrup og  

 Brejning til Nørre Omme. 
 28. a) En Jernbane fra et Punkt paa Randers-Hobro  

 Banen til Mariager eller b) En Jernbane fra et Punkt paa Randers-Hobro Banen  

 over Mariager til et Punkt paa Randers-Hadsund Banen. 
 29. En Jernbane fra Ryomgaard til Gerrild, eventuelt  

 til Grenaa. 
 30. En elektrisk Jernbane fra Randers til Aarhus. 
 31. En elektrisk Jernbane mellem Hornslet og et Punkt  

 paa den elektriske Bane fra Randers til Aarhus. 
 32. En elektrisk Jernbane fra Thorup Pakhus ved Kalø  

 Vig til Hornslet. 
 33. En elektrisk Jernbane fra Skive gennem  

 Vestsalling. 
 34. En Jernbane fra Rødkærsbro til Kellerup. 
 35. En Jernbane fra Hammel til Thorsø Station paa  

 Langaa-Silkeborg Banen. 
 36. En Jernbane fra Bryrup til et Punkt paa  

 Funder-Bramminge Banen. 
 37. En Jernbane fra Tørring over Tinnet Vesterlund til  

 Thyregod. 
 38. En elektrisk Jernbane fra Randers til Viborg. 
 39. En elektrisk Jernbane fra Silkeborg over Ans og  

 Tange til et Punkt paa Randers-Viborg Banen. 
 40. En Jernbane fra Nørre Nebel til Tarm. 
 41. En Jernbane fra Vandel til Grindsted. 
 42. En Jernbane fra Tistrup til Grindsted 
 43. En Jernbane fra Troldhede over Sønder Omme,  

 Grindsted og Bramdrup til Kolding med Sidebane til Vejen. 
 44. En smalsporet Jernbane fra Kolding over Hejls til  

 Hejlsminde. 
 45. En smalsporet Jernbane fra Kolding til Taps. 
 46. En smalsporet Jernbane fra Vamdrup over  

 Ødisbramdrup og Ødis til Taps. 
 47. En smalsporet Jernbane fra Ribe mod Øst til  

 Landgrænsen. 
 48. En Jernbane fra Holsted Station til Holsted By.  


 49. En elektrisk Bane fra et Punkt paa  

 Ryomgaard-Gerrild Banen (Laen) til Allingaabro. 
 50. En elektrisk Bane fra Allingaabro over Ørsted til  

 Holbæk, eventuelt til Udby, og eventuelt en Sidebane til Voer-Mellerup  

 Færgested. 
 51. En elektrisk Bane fra Randers til Mellerup. 


 § 7  
Jernbanerne kunne, hvor ikke anden Bestemmelse er truffen i § 6, bygges  

 som lette Baner med samme Sporvidde som Statsbanerne. Dersom der ønskes  

 smallere Sporvidde, tilkommer det Ministeren for offentlige Arbejder at  

 afgøre, om en saadan Sporvidde i Forhold til Anlægets øvrige Karakter og  

 Drift fyldestgør Fordringerne til Driftens Sikkerhed. Indhegning og  

 Anbringelse af Led ved Vejoverkørsler kunne i Regelen ikke fordres undtagen  

 paa enkelte særlig stærkt befærdede Punkter. 
Driften af Jernbanerne kan ske ved Damp eller Elektricitet, hvor ikke  

 anderledes er bestemt. 



 § 8  
Ekspropriationen af de til Baneanlægene fornødne Grunde m. m. foretages i  

 Henhold til Reglerne i Forordningen af 5. Marts 1845. For de Staten  

 tilhørende Grunde, der indtages til Anlægene, gives fuldt Vederlag. 



 § 9  
Af Statskassen ydes til de i § 6 under Nr. 5, 7, 8, 12, 14, 15, 17, 19,  

 20, 21, 22, 23, 24, 25, 26, 28 b), 29, 40, 44, 45 og 46 nævnte Baneanlæg et  

 Bidrag udgørende Halvdelen, til det under Nr. 47 nævnte Baneanlæg et Bidrag  

 udgørende tre Fjerdedele, til de under Nr. 9, 27, 28 a) og 43 nævnte  

 Baneanlæg et Bidrag udgørende to Trediedele, til de under Nr. 34, 35, 36, 37,  

 41 og 42 nævnte Baneanlæg et Bidrag udgørende tre Femtedele og til de under  

 Nr. 6, 10, 11, 13 og 48 nævnte Baneanlæg et Bidrag udgørende to Femtedele af  

 den hele til Anlæget bevislig anvendte Anlægskapital, indbefattet  

 Ekspropriationsudgifter og Driftsmateriel. Under Anlægskapitalen kan  

 endvidere henregnes et efter Ministerens Skøn passende Beløb til Bestridelse  

 af Omkostninger ved Anlægskapitalens Forrentning under Arbejdets Udførelse.  

 Meddelelse af Eneretsbevilling paa den under Nr. 11 nævnte bane skal dog være  

 betinget af, at paagældende Ejere af Møens Klint i et af Ministeren for  

 offentlige Arbejder nærmere bestemt Omfang tilsikre fri Adgang til Klinten  

 samt forpligte sig til ikke at foretage noget, hvorved Klinten med Omgivelser  

 udsættes for at tabe sit nuværende Præg. Meddelelse af Eneretsbevilling paa  

 de under Nr. 10, 17, 24 og 40 nævnte Baneanlæg skal være betinget af, at der  

 indføres Fællesdrift med de vedkommende tilsluttende Privatbaner eller for  

 den under Nr. 10 nævnte Banes Vedkommende med en af dem. 
Til de under Nr. 16 og 18 nævnte Baneanlæg ydes af Statskassen et Bidrag  

 lig Halvdelen af Ekspropriationsudgifterne. 
For Statskassens Bidrag nyder denne samme Ret som de almindelige Bidrag  

 fra Kommuner eller private, undtagen hvor Statskassens Bidrag kun udgør  

 Halvdelen af Ekspropriationsudgifterne. 
I de Baner, ved hvilke Statskassen deltager i Anlægsudgifterne i det hele,  

 maa Prioritetslaan ikke optages og Fortrinsaktier ikke udstedes. 



 § 10  
Eneretsbevillinger i Henhold til denne Lov kunne meddeles for Tidsrummet  

 indtil 1. Januar 2008. Ved Enerettens Udløb tilkommer det Lovgivningsmagten  

 at træffe Bestemmelse om Banernes fremtidige Ordning og Ejendomsforhold. 



 § 11  
I Eneretsbevillingerne bliver der at optage Bestemmelser om: 

a) at Bevillingshaveren skal forelægge Ministeren fuldstændige Planer til  

 Anlæget af Banen med Redegørelse for Sikringen af Anlægskapitalens  

 Tilvejebringelse og underkaste sig Ministerens Bestemmelse om Banens  

 Retningslinie, Bygningsmaade, Forsyning med alt Tilbehør - derunder de til  

 Banens første Anlæg fornødne Lokaler for Told-, Post- og Telegrafvæsen -,  

 Driftsplan, Betalings- og Befordringsregler m. v.; 
b) at Bevillingshaveren er underkastet Ministerens Bestemmelse om de  

 fornødne Foranstaltninger til at hindre Ildsvaade paa de til Banen stødende  

 brandfarlige Arealer og om Vilkaarene for Banens Tilslutning til bestaaende  

 Baner samt for mulig Medafbenyttelse af disse; 
c) at Bevillingshaveren er underkastet de Bestemmelser, som Ministeren  

 fastsætter med Hensyn til gensidig Tilslutning og Drift, naar Sidebaner  

 fremtidig ønskes satte i Forbindelse med Banen; 
d) at Bevillingshaveren er underkastet Ministerens Bestemmelse om  

 Anvendelse af indenlandsk Arbejdskraft ved Anlæget, om Forbud mod Søn- og  

 Helligdagsarbejde ved Anlæget samt om Forsikring af Arbejdere ved Anlæget og  

 af ansatte ved Banedriften mod Ulykkestilfælde under deres Arbejde; 
e) at alle Medlemmer af Styrelsen for Banen saavel som alle ved denne  

 ansatte skulle have dansk Indfødsret og være danske Undersaatter; 
f) at Udgifterne ved Førelsen af Regeringens Tilsyn med Banens Anlæg  

 skulle afholdes af Bevillingshaveren; 
g) at Banen skal aabnes for Driften i sin hele Udstrækning senest 4 aar  

 efter Enerettens Meddelelse; 
h) at der fra Banens Aabning af det aarlige Driftsoverskud skal opspares  

 en Reserve- og Fornyelsesfond, svarende til 10 pCt. af Anlægskapitalen (jfr.  

 § 9), til Sikkerhed for Banens fortsatte og uforstyrrede Drift. Saa længe  

 Fonden ikke er bragt op til 5 pCt. af Anlægskapitalen, skal dertil henlægges  

 40 pCt. af det aarlige Driftsoverskud, derefter 10 pCt. af samme, indtil  

 Fonden er bragt op til 10 pCt. af Anlægskapitalen. Fondens Midler kunne med  

 Ministerens Billigelse anvendes til Fornyelser og Udvidelser af Anlæget med  

 Tilbehør. Ministeren bestemmer ligeledes, efter hvilke Regler de forbrugte  

 Beløb skulle tilbagebetales Fonden; 
i) at der er forbeholdt Staten Ret til efter 25 Aars Forløb fra Banens  

 aabning i hele sin Udstrækning at overtage Baneanlæget med Tilbehør og med  

 derpaa hvilende Forpligtelser enten mod Udredelsen af et Vederlag lig det  

 20-dobbelte af Gennemsnittet af Banens Nettoudbytte i de sidste 3 Aar, der  

 gaa forud for det Aar, i hvilket den forlanges overdragen til Staten, eller  

 mod Udredelsen af en Sum, der svarer til den Kapital, som bevislig er anvendt  

 til Anlæget af Banen. 

Staten skal have Valget mellem disse to Overdragelsesmaader, og der kan i  

 begge Tilfælde efter uvillige Mænds Skøn i Vederlaget fradrages et passende  

 Beløb, saafremt Banen med Tilbehør ikke paa Overdragelsens Tid i enhver  

 Henseende findes i fuldstændig og vel vedligeholdt Stand; 

k) hvorledes der skal sikres Regeringen adgang til at skaffe sig nøjagtig  

 Oplysning om Størrelsen af den til Anlæget bevislig anvendte Udgift og om  

 Driftsudbyttet; samt 
l) hvorledes Spørgsmaalet om Nettoudbyttets Beregning skal finde  

 Afgørelse. 




 § 12  
Endvidere kan ved Eneretsbevillingerne fastsættes: 

a) at de til Baneanlæget anvendte Grunde, saa længe de benyttes i det  

 paagældende Øjemed, fritages for alle paa samme hvilende afgifter og Byrder,  

 samt at de paa Grundene opførte, til Anlæget henhørende Bygninger saavel i  

 Købstæderne som paa Landet indtil videre fritages for alle ellers paa  

 Bygninger hvilende kongelige Skatter og afgifter; 
b) at Afslutning af Overenskomster i Anledning af Banens første Anlæg  

 samt Udstedelse og Overdragelse af Aktiebreve og Forskrivninger efter denne  

 Lovs § 9 kunne foregaa uden Brug af stemplet Papir; samt 
c) at der indrømmes Bevillingshaveren Godtgørelse for Indførselstold af  

 de Genstande, som anvendes til Anlæget af Banen og dennes første Forsyning  

 med Driftstilbehør. 




 § 13  
Eneret til Anlæg og Drift af de i § 6 nævnte Baner kan ikke meddeles efter  

 den 1. April 1925. Andragender herom vedrørende de Baner, til hvis anlæg der  

 af Statskassen ydes Bidrag, tages fortrinsvis i Betragtning efter den  

 Tidsfølge, i hvilken de foreligge med de efter Ministerens Skøn fornødne  

 Oplysninger, jfr. § 11 Litra a. Dog bliver det at iagttage, at der i et  

 enkelt Finansaar ikke meddeles Eneret til Anlæg af flere end 4 af de Baner,  

 til hvis anlæg der af Statskassen ydes Bidrag, hvoraf saa vidt muligt 2 Baner  

 i Jylland og 2 paa Øerne, samt at der, saafremt ikke anderledes fastsættes  

 ved de aarlige Finanslove, i hvert Finansaar som Statsbidrag til de nævnte  

 Baner kun anvendes 1 Million Kr., dog at det Beløb, der i et enkelt Finansaar  

 er besparet, kan overføres til senere Finansaar. 



 § 14  
Af den Værdistigning, som ved de ovenfor nævnte ny Jernbaneanlæg med  

 Undtagelse af Dobbeltsporet paa Banestrækningen Nyborg-Strib og Ombygningen  

 af Vejle-Give Banen tilføres de Ejendomme eller Grunde, der nyde godt af  

 Baneanlæget, bliver der - for de Privatbaners Vedkommende, hvortil intet  

 Statstilskud ydes, dog kun naar Koncessionshaverne ønske det - at svare en  

 afgift til dem, som udrede anlægsudgifterne. 
Værdistigningsafgiften vil være at tilsvare, uanset om de paagældende  

 Ejendomme eller Grunde før eller efter nærværende Lovs Ikrafttræden maatte  

 være overgaaede til ny Ejer eller Bruger. De nærmere Regler om  

 Værdistigningsafgiften fastsættes ved Lov. 
Forslag til en saadan Lov bliver, efter at Spørgsmaalet har været  

 overvejet i en af Ministeriet for offentlige Arbejder nedsat Kommission paa  

 indtil 17 Medlemmer, hvoraf hvert af Rigsdagens Ting udpeger 5, at forelægge  

 i førstkommende ordentlige Rigsdagssamling. Anlægene kunne først aabnes for  

 Drift, efter at den heromhandlede Lov er traadt i Kraft. 
Hvorefter alle vedkommende sig have at rette. 


 Givet paa Amalienborg, den 27de Maj  

 1908.  
Under Vor Kongelige Haand og Segl. 
 Frederik R. 
(L.S.) 
\ Svend Høgsbro. 

Officielle noter
(* 1) Udfærdiget gennem Ministeriet for offentlige Arbejder. Se  

 Rigsdagstidenden for 1907-08: Folket. Tid. Sp. 51, 1279, 4643, 5172, 8403;  

 Landst.Tid. Sp. 1021, 2100, 2210. Till. A. Sp. 2771. Till. B. Sp. 1225, 3417  

 3805; Till.C. Sp. 497, 2635, 2673. 
